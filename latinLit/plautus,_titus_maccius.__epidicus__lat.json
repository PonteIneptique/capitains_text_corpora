{"original-urn":"urn:cts:latinLit:phi0119.phi009.perseus-lat2","commit":"7e03d8454b51c91d0fcef1c6e6f5d127a045e03e","text":{"0":"He\u00fas, adulescens.","1":"Qu\u00eds properantem m\u00e9 reprehendit p\u00e1llio?","2":"Familiaris.","3":"Fateor, nam odio es nimium familiariter.","4":"R\u00e9spice vero, Th\u00e9sprio.","5":"Oh,","6":"Epidicumne ego conspicor?","7":"Satis recte oculis uteris.","8":"Salve.","9":"Di dent quae velis.","10":"ven\u00edre salvom gaudeo.","11":"Quid ceterum?","12":"Quod eo adsolet:","13":"cena tibi dabitur.","14":"Spondeo.","15":"Quid?","16":"Me accepturum, si dabis.","17":"Quid t\u00fa agis? ut vales? exemplum adesse intellego. euge,","18":"c\u00f3rpulentior videre atque habitior.","19":"Huic gratia.","20":"Qu\u00e1m quidem te iam diu","21":"perdidisse oportuit.","22":"M\u00ednus iam furtificus sum quam antehac.","23":"Quid ita?","24":"Rapio propalam.","25":"Di immortales te infelicent, ut tu es gradibus grandibus.","26":"nam \u00fat apud portum te conspexi, curriculo occepi sequi:","27":"vix adipiscendi potestas modo fuit.","28":"Scurra es.","29":"Scio","30":"te esse equidem hominem militarem.","31":"Audacter quam vis dicito.","32":"quid ais? perpetuen valuisti?","33":"Varie.","34":"Qui varie valent,","35":"capre\u00e1ginum hominum n\u00f3n placet mihi n\u00e9que pantherin\u00fam genus.","36":"Quid t\u00edbi vis dicam nisi quod est? ut illa\u00e9 res? responde.","37":"Probe.","38":"Quid er\u00edlis noster filius?","39":"Valet p\u00fagilice atque athletice.","40":"Volupt\u00e1bilem mihi nuntium tuo adv\u00e9ntu adportas, Thesprio.","41":"sed ub\u00edst is?","42":"Advenit simul.","43":"Vbi is ergo est? nisi si in vidulo","44":"aut si in mellina attulisti.","45":"Di te perdant.","46":"Te volo\u2014","47":"perc\u00f3ntari: operam da, \u00f3pera reddet\u00far tibi.","48":"Ius d\u00edcis.","49":"Me decet.","50":"Iam tu autem nobis praeturam geris?","51":"Quem d\u00edces digniorem esse hominem h\u00f3die Athenis alterum?","52":"At \u00fanum a praetura tua,","53":"Ep\u00eddice, abest.","54":"Quidnam?","55":"Scies:","56":"lictores duo, duo ulmei","57":"fasces virgarum.","58":"Vae tibi.","59":"sed qu\u00edd ais?","60":"Quid rogas?","61":"Vbi \u00e1rma sunt Strat\u00edppocli?","62":"P\u00f3l illa ad hostis transfugerunt.","63":"Armane?","64":"Atque equidem cito.","65":"S\u00e9rione dicis tu?","66":"S\u00e9rio, inquam: hostes habent.","67":"\u00c9depol facinus improbum.","68":"At iam ante alii fecerunt idem.","69":"erit illi illa res honori.","70":"Qui?","71":"Quia ante aliis fuit.","72":"Mulciber, credo, arma fecit qua\u00e9 habuit Stratippocles:","73":"travolaverunt ad hostis.","74":"Tum ille prognatus Theti","75":"sine perdat: alia apportabunt \u00e9i Nerei filiae.","76":"id m\u00f3do videndum est, ut materies suppetat scutariis,","77":"si in singulis stipendiis is ad hostis exuvias dabit.","78":"Supersede istis rebus iam.","79":"Tu ipse, ubi lubet, finem face.","80":"Desiste percontarier.","81":"Loquere ipse: ubist Stratippocles?","82":"Est causa qua causa simul mecum ire veritust.","83":"Quidnam id est?","84":"Patrem videre se nevolt etiam nunc.","85":"Quapropter?","86":"Scies.","87":"quia forma lepida et liberali captivam adulescentulam","88":"d\u00e9 praeda mercatust.","89":"Quid ego ex te audio?","90":"Hoc quod fabulor.","91":"C\u00far eam emit?","92":"Animi causa.","93":"Qu\u00f3t illic homo animos habet?","94":"nam c\u00e9rto, prius quam hinc \u00e1d legionem abi\u00edt domo,","95":"ips\u00fas mandavit mi, \u00e1b lenone ut f\u00eddicina,","96":"quam am\u00e1bat, emeret\u00far sibi. id ei \u00edmpetratum r\u00e9ddidi.","97":"Vtc\u00famque in alto ventust, Epidice, exim velum vortitur.","98":"Va\u00e9 misero mih\u00ed, male perdidit me.","99":"Qu\u00edd istuc? quidnam est?","100":"Quid istanc quam emit, quanti eam emit?","101":"Vili.","102":"Haud istuc te rogo.","103":"Quid \u00edgitur?","104":"Quot minis?","105":"Tot: quadraginta minis.","106":"\u00edd adeo argentum ab danista apud Th\u00e9bas sumpsit faenore,","107":"in dies minasque argenti singulas nummis.","108":"Papae.","109":"\u00c9t is danista advenit una c\u00fam eo, qui argentum petit.","110":"Di immortales, ut ego interii basilice.","111":"Quid iam? aut quid est,","112":"Ep\u00eddice?","113":"Perdidit me.","114":"Qu\u00eds?","115":"Ille qui arma p\u00e9rdidit.","116":"Nam qu\u00edd ita?","117":"Quia cottidie ipse ad me ab legione epistulas","118":"mittebat\u2014sed taceam optumum est,","119":"plus scire satiust quam loqui servom hominem. ea sapientia est.","120":"N\u00e9scio edepol quid tu timidus es, trepidas, Epidice, ita voltum tuom\u2020","121":"vide\u00f3r videre commeruisse hic me absente in te aliquid mali.","122":"Potin \u00fat molestus ne sies?","123":"Abeo.","124":"Asta, abire hinc non sinam.","125":"Qu\u00edd nunc me retin\u00e9s?","126":"Amatne \u00edstam quam emit de praeda?","127":"Rogas?","128":"deperit.","129":"Detegetur corium de tergo meo. \u2020","130":"Plusque amat quam te umquam amavit.","131":"Iuppiter te perduit.","132":"M\u00edtte nunciam, nam \u00edlle me vetuit domum","133":"venire, ad Chaeribulum iussit huc in proxumum;","134":"\u00edbi manere iussit, eo venturust ipsus.","136":"Dicam:","137":"qu\u00eda patrem prius convenire se non volt neque conspicari,","138":"qu\u00e1m id argentum, quod debetur pro illa, denumeraverit.","139":"E\u00fa edepol res turbulentas.","140":"Mitte me ut eam nunciam.","141":"Ha\u00e9cine ubi scibit senex,","142":"p\u00fappis pereunda est probe.","143":"Qu\u00edd istuc ad me attinet,","144":"qu\u00f3 tu intereas modo?","145":"Qu\u00eda perire solus nolo, te cupio perire mecum,","146":"benevolens cum benevolente.","147":"Abi \u00edn malam rem maxumam a me","148":"cum \u00edstac condicione.","149":"I sane, siquidem festinas magis.","150":"Numquam hominem quemquam conveni, unde abierim lubentius.\u2014","151":"Illic hinc abiit. solus nunc es. quo in loco haec res sit vides,","152":"Epidice: nisi quid tibi in tete auxili est, absumptus es.","153":"tantae in te impendent ruinae: nisi suffulcis firmiter,","154":"non potes subsistere, itaque in te inruont montes mali.","155":"n\u00e9que ego nunc qu\u00f3 modo","156":"me \u00e9xpeditum ex impedito faciam, consilium placet.","157":"\u00e9go miser p\u00e9rpuli","158":"me\u00eds dolis senem, ut censeret suam sese emere filiam:","159":"\u00eds suo f\u00edlio","160":"f\u00eddicinam emit, quam ipse amat, quam \u00e1biens mandavit mihi.","161":"s\u00ed sibi nunc \u00e1lteram","162":"\u00e1b legione adduxit animi causa, corium perdidi.","163":"nam \u00fabi senex s\u00e9nserit","164":"s\u00edbi data esse verba, virgis dorsum despoliet meum.","165":"\u00e1t enim tu praecave.","166":"\u00e1t enim\u2014bat enim, nihil est istuc. plane hoc corruptumst caput.","167":"n\u00e9quam homo es, Epidice.","168":"qu\u00ed lubidost male loqui?","169":"qu\u00eda tu tete deseris.","170":"qu\u00edd faciam? m\u00e9n rogas?","171":"tu quidem antehac aliis solebas dare consilia mutua.","172":"aliquid aliqua reperiundumst. sed ego cesso ire obviam","173":"adulescenti, ut quid negoti sit sciam. atque ipse illic est.","174":"tristis est. cum Chaeribulo incedit aequali suo.","175":"huc concedam, orationem unde horum placide persequar.","176":"Rem tibi sum elocutus omnem, Chaeribule, atque admodum","177":"meorum maerorum atque amorum summam edictavi tibi.","178":"Praeter aetatem et virtutem stultus es, Stratippocles.","179":"idne pudet te, quia captivam genere prognatam bono","180":"de praeda es mercatus? quis erit, vitio qui id vortat tibi?","181":"Qui invident omnes inimicos mi illoc facto repperi;","182":"at pudicitiae eius numquam nec vim nec vitium attuli.","183":"Iam istoc probior es meo quidem animo, c\u00fam in amore temperes.","184":"Nihil agit qui diffidentem verbis solatur suis;","185":"is est amicus, qui in re dubia re iuvat, ubi rest opus.","186":"Quid tibi me vis facere?","187":"Argenti dare quadraginta minas,","188":"quod danistae detur, unde ego illud sumpsi faenore.","189":"Si hercle haberem ","190":"Nam quid te igitur retulit","191":"beneficum esse oratione, si ad rem auxilium emortuom est?","192":"Quin edepol egomet clamore differor, difflagitor.","193":"Malim istius modi mihi amicos furno mersos quam foro.","194":"sed operam Epidici nunc me emere pretio pretioso velim.","195":"quem quidem \u00e9go hominem irrigatum plagis pistori dabo,","196":"nisi hodie prius comparassit mihi quadraginta minas,","197":"quam argenti fuero elocutus ei postremam syllabam.","198":"Salva res est: bene promittit, spero servabit fidem.","199":"sine meo sumptu paratae iam sunt scapulis symbolae.","200":"aggrediar hominem. advenientem p\u00e9regre erum suom Stratippoclem","201":"impertit salute servos Epidicus.","202":"Vbi is est?","203":"Adest.","204":"salvom huc advenisse\u2014","205":"Tam tibi istuc credo quam mihi.","206":"Benene usque valuisti?","207":"A morbo valui, ab animo aeger fui.","208":"Quod ad me attinuit, ego curavi: quod mandavisti mihi","209":"impetratum est, empta ancilla, quod tute ad me litteras","210":"missiculabas.","211":"Perdidisti omnem operam.","212":"Nam qui perdidi?","213":"Quia meo neque cara est cordi neque placet.","214":"Quid retulit","215":"mihi tanto opere te mandare et mittere ad me epistulas?","216":"Illam amabam ol\u00edm, nunc iam alia cura impendet pectori.","217":"Hercle miserum est ingratum esse h\u00f3mini id quod facias bene.","218":"ego quod bene feci male feci, quia amor mutavit locum.","219":"Desipiebam mentis, cum illa scripta mittebam tibi.","220":"Men piacularem oportet fieri ob stultitiam tuam,","221":"ut meum tergum tuae stultitiae subdas succidaneum?","222":"Quid istic? verba facimus. huic homini \u00f3pust quadraginta minis","223":"celeriter calidis, danistae quas resolvat, et cito.","224":"Dic modo unde auferre me vis. a quo tr\u00e1pezita peto?","225":"Vnde libet. nam ni ante solem occasum elo ","226":"meam domum ne inbitas: tu te in pistrinum ","227":"Facile tu istuc sine periclo et cura, corde libero","228":"fabulare; novi ego nostros: mihi dolet cum ego vapulo.","229":"Quid tu nunc? patierin ut ego me interimam?","230":"Ne feceris.","231":"ego istuc accedam periclum potius atque audaciam.","232":"Nunc places, nunc ego te laudo.","233":"Patiar ego istuc quod lubet.","234":"Quid illa fiet fidicina igitur?","235":"Aliqua res reperibitur,","236":"aliqua ope exs\u00f3lvar, extricabor aliqua.","237":"Plenus consili es.","238":"novi ego te.","239":"Est Euboicus miles locuples, multo auro potens,","240":"qui \u00fabi tibi istam emptam esse scibit atque hanc adductam alteram,","241":"continuo te orabit ultro ut illam tramittas sibi.","242":"sed ubi illa est quam tu adduxisti tecum?","243":"Iam faxo hic erit.","244":"Quid hic nunc agimus?","245":"Eamus intro huc ad te, ut hunc hodie diem","246":"luculentum habeamus.\u2014","247":"Ite intro, ego de re argentaria","248":"iam senatum convocabo in corde consiliarium,","249":"quoi potissimum indicatur bellum unde argentum auferam.","250":"Epidice, vide quid agas, ita res subito haec obiectast tibi;","251":"non enim n\u00fanc tibi dormitandi neque cunctandi copia est:","252":"adeundumst. senem oppugnare certumst consilium mihi.","253":"i \u00e1bi intro atque \u00e1dulescenti dic iam nostro erili filio,","254":"ne hinc foras \u00e1mbulet neve usquam \u00f3bviam veniat seni.\u2014","255":"Pl\u00e9rique homines, qu\u00f3s cum nil ref\u00e9rt pudet,","256":"\u00fabi pudendum est \u00edbi eos deserit pudor,","257":"quom \u00fasus est ut pudeat.","258":"\u00eds adeo tu \u00e9s. quid est qu\u00f3d pudend\u00fam siet,","259":"g\u00e9nere nat\u00e1m bono pa\u00faperem domum","260":"d\u00facere te uxorem?","261":"praes\u00e9rtim eam, qua ex tibi c\u00f3mmemores hanc qua\u00e9 domist","262":"f\u00edliam prognatam.","263":"R\u00e9vereor filium.","264":"At p\u00f3l ego te cr\u00e9didi","265":"\u00faxorem, quam tu \u00e9xtulist\u00ed, pudore \u00e9xsequi,","266":"c\u00faius quoti\u00e9ns sepulcr\u00fam vides, s\u00e1cruficas","267":"\u00edlico Orco h\u00f3stiis, n\u00e9que adeo ini\u00faria,","268":"qui\u00e1 licitumst eam t\u00edbi vivendo vincere.","270":"H\u00e9rcules \u00e9go fui, dum \u00edlla mec\u00fam fuit;","271":"neque s\u00e9xta aerumna ac\u00e9rbior Hercul\u00ed, quam illa mihi obi\u00e9ctast.","272":"Pulcra \u00e9depol dos pecuniast.","273":"Quae quidem pol non maritast.","274":"St, tac\u00e9te, habete anim\u00fam bonum.","275":"liquido \u00e9xeo foras ausp\u00edcio, av\u00ed sinistra;","276":"ac\u00fatum cultrum habe\u00f3, senis qui ex\u00e9nterem mars\u00fappium.","277":"sed eccum \u00edpsum ante aedis conspicor Apoecide\u2020","278":"qualis volo vetulos duo.","279":"iam ego m\u00e9 convortam in hir\u00fadinem atque eorum \u00e9xsugebo s\u00e1nguinem,","280":"sen\u00e1ti qui colum\u00e9n cluent.","281":" ","282":"{(&7Ap&.)} c\u00f3ntinuo ut maritus fiat.","283":"Laudo consilium tuom.","284":"nam \u00e9go illum audivi in amorem haerere apud n\u00e9scio quam fidicinam,","285":"\u00edd ego excrucior.","286":"Di hercle omnis me \u00e1diuvant augent amant:","287":"ipsi h\u00ed quidem mihi dant viam, quo pacto ab se argentum auferam.","288":"age n\u00fanciam orna te, Epidice, et palliolum in collum conice","289":"itaque \u00e1dsimulato quasi per urbem totam hominem quaesiveris.","290":"\u00e1ge, si quid agis. di immortales, utinam conveniam domi","291":"Periphanem, per omnem urb\u00e9m quem sum defessus quaerere:","292":"per medicinas, per tonstrinas, in gymnasio atque in foro,","293":"per myropolia et lanienas circumque argentarias.","294":"rogitando sum raucus factus, paene in cursu concidi.","295":"Epidice.","296":"Epidicum quis est qui revocat?","297":"Ego sum, Periphanes.","298":"Et ego Apoecides sum.","299":"Et ego quidem sum Epidicus. sed, ere, optuma","300":"vos video opportunitate ambo advenire.","301":"Quid rei est?","302":"Mane dum , sine respirem quaeso.","303":"Immo adquiesce.","304":"Animo malest.","305":"Recipe anhelitum.","306":"Clementer, requiesce.","307":"Animum advortite.","308":"a legione omnes remissi sunt domum Thebis.","309":"Quis hoc","310":"dicit factum?","311":"Ego ita factum esse dico.","312":"Scin tu istuc?","313":"Scio.","314":"Qui tu scis?","315":"Quia ego ire vidi milites plenis viis;","316":"arma referunt et iumenta ducunt.","317":"Nimis factum bene.","318":"Tum captivorum quid ducunt secum! pueros, virgines,","319":"binos, ternos, alius quinque; fit concursus per vias,","320":"filios suos quisque visunt.","321":"Hercle rem gestam bene.","322":"Tum meretricum numerus tantus, quantum in urbe omni fuit,","323":"obviam ornatae occurrebant suis quaeque amatoribus,","324":"eos captabant. id adeo qui maxime animum advorterim?","325":"pleraeque eae sub vestimentis secum habebant retia.","326":"quom ad portam venio, \u00e1tque ego illam \u00edlli video praestolarier","327":"et cum ea tibicinae ibant quattuor.","328":"Quicum, Epidice?","329":"Cum illa quam tuos gnatus annos multos deamat, deperit,","330":"ubi fidemque remque seque teque properat perdere;","331":"ea praestolabatur illum apud p\u00f3rtam.","332":"Viden veneficam?","333":"Sed vestita, aurata, ornata ut lepide, ut concinne, ut nove.","334":"Quid erat induta? an regillam induculam an mendiculam?","335":"Inpluviatam, ut istaec faciunt vestimentis nomina.","336":"Vtin inpluvium induta fuerit?","337":"Quid istuc tam mirabile est?","338":"quasi non fundis exornatae multae incedant per vias.","339":"at tributus quom imperatus est, negant pendi potis:","340":"illis quibus tributus maior penditur, pendi potest.","341":"quid istae, quae vesti quotannis nomina inveniunt nova?","342":"tunicam rallam, tunicam spissam, linteolum caesicium,","343":"indusiatam, patagiatam, caltulam aut crocotulam,","344":"subparum aut subnimium, ricam, basilicum aut exoticum,","345":"cumatile aut plumatile, carinum aut cerinum\u2014gerrae maxumae.","346":"cani quoque etiam ademptumst nomen.","348":"Vocant Laconicum.","349":"haec vocabula auctiones subigunt ut faciant viros.","350":"Quin tu ut occepisti loquere?","351":"Occepere aliae mulieres","352":"duae post me sic fabulari inter sese\u2014\u00e9go abscessi sciens","353":"paulum ab illis, dissimulabam earum operam sermoni dare;","354":"nec satis exaudibam, nec sermonis fallebar tamen,","355":"quae loquerentur.","356":"Id lubidost scire.","357":"Ibi illarum altera","358":"dixit illi quicum ipsa ibat\u2014(","360":"Tace ergo, ut audias)","361":"postquam illam sunt conspicatae, quam tuos gnatus deperit:","362":"\u201cquam facile et quam fortunate \u00e9venit illi, obsecro,","363":"mulieri, quam liberare volt amator.\u201d quisnam is est?","364":"inquit altera illi. ibi illa nominat Stratippoclem","365":"Periphanai filium.","366":"Perii hercle. quid ego ex te audio?","367":"Hoc quod actum est. egomet postquam id illas audivi loqui,","368":"coepi rursum vorsum ad illas pauxillatim accedere,","369":"quasi retruderet hominum me vis invitum.","370":"Intellego.","371":"Ibi illa interrogavit illam: qui scis? quis id dixit tibi?","372":"\u201cquin hodie adlatae tabellae sunt ad eam a Stratippocle,","373":"eum argentum sumpsisse apud Th\u00e9bas ab danista faenore,","374":"id paratum et sese ob eam rem id ferre.\u201d","375":"Certo ego occidi.","376":"Haec sic aibat: sic audivisse ex eapse atque epistula.","377":"Quid ego nunc faciam? consilium a te expetesso, Apoecides.","378":"Reperiamus aliquid calidi conducibilis consili.","379":"nam ille quidem aut iam hic aderit, credo hercle, aut iam adest.","380":"Si aequom siet","381":"me plus sapere quam vos, dederim vobis consilium catum,","382":"quod laudetis, ut ego opino, uterque,","383":"Ergo ubi id est, Epidice?","384":"Atque ad eam rem conducibile.","385":"Quid istuc dubitas dicere?","386":"Vos priores esse oportet, nos posterius dicere,","387":"qui plus sapitis.","388":"Eia vero, age d\u00edc.","389":"At deridebitis.","390":"Non edepol faciemus.","391":"Immo, si placebit, utitor,","392":"consilium si non placebit, reperitote rectius.","393":"mihi istic nec seritur nec metitur, nisi ea quae tu vis volo.","394":"Gratiam habeo; fac participes nos tuae sapientiae.","395":"Continuo arbitretur uxor tuo gnato atque ut fidicinam","396":"illam quam is volt liberare, quae illum corrumpit tibi,","397":"ulciscare atque ita curetur, usque ad mortem ut serviat.","398":"Fieri oportet.","399":"Facere cupio quidvis, dum id fiat modo.","400":"Em,","401":"nunc occasiost faciundi, prius quam in urbem advenerit,","402":"sicut cras hic aderit, hodie non venit.","403":"Qui scis?","405":"quia mihi alius dixit qui illinc venit, mane hic adfore.","406":"Quin tu eloquere, quid faciemus?","407":"Sic faciundum censeo","408":"quasi tu cupias liberare fidicinam animi gratia","409":"quasique ames vehementer tu illam.","410":"Quam ad rem istuc refert?","412":"ut enim praestines argento, prius quam veniat filius,","413":"atque ut eam te in libertatem dicas emere,","415":"Vbi erit empta, ut aliquo ex urbe amoveas; nisi quid est tua","416":"secus sententia.","417":"Immo docte.","418":"Quid tua autem, Apoecides?","419":"Quid ego iam nisi te commentum nimis astute intellego?","420":"Iam simul igitur amota ei erit omnis consultatio","421":"nuptiarum, ne gravetur quod velis.","422":"Vive sapis,","423":"et placet.","424":"Tum tu igitur calide quidquid acturu's acturus es age.","425":"Rem hercle loquere.","426":"Et repperi, haec te qui abscedat suspicio.","427":"Sine me scire.","428":"Scibis, audi.","429":"Sapit hic pleno pectore.","430":"Opus est homine qui illo argentum deferat pro fidicina;","431":"nam te nolo neque opus factost.","432":"Quid iam?","433":"Ne te censeat","434":"fili causa facere,","435":"Docte.","436":"Quo illum ab illa prohibeas:","437":"ne qua ob eam suspicionem difficultas evenat.","438":"Qu\u00e9m hominem inveniemus ad eam rem utilem?","439":"Hic erit optimus,","440":"hic poterit cavere recte, iura qui et leges tenet.","441":"Epidico habeas gratiam.","442":"Sed ego istuc faciam sedulo:","443":"ego illum conveniam atque adducam hunc ad eum quoiast fidicina,","444":"atque argentum ego cum hoc feram.","445":"Quanti \u00e9mi potest minimo?","446":"Illane?","447":"ad quadraginta fortasse eam posse emi minimo minis.","448":"verum si plus dederis, referam, nihil in ea re captiost.","449":"atque id non decem occupatum tibi erit argentum dies.","450":"Quidum?","451":"Quia enim mulierem alius illam adulescens deperit,","452":"auro opulentus, magnus miles Rhodius, raptor hostium,","453":"gloriosus: is emet illam de te et dabit aurum lubens.","454":"face modo, est lucrum hic tibi amplum.","455":"Deos quidem oro.","456":"Impetras.","457":"Quin tu is intro atque huic argentum promis? ego visam ad forum.","458":"Epidice, eo veni.","459":"Ne abitas prius quam ego ad te venero.","460":"Vsque opperiar.\u2014","461":"Sequere tu intro.\u2014","462":"I, numera, nil ego te moror.","463":"nullum esse opinor ego agrum in agro Attico","464":"aeque feracem qu\u00e1m hic est noster Periphanes:","465":"quin ex occluso atque obsignato armario","466":"decutio argenti tantum quantum mihi lubet.","467":"quod pol ego metuo si senex resciverit,","468":"ne ulmos parasitos faciat, quae usque attondeant.","469":"sed me una turbat res ratioque, Apoecidi","470":"quam ostendam fidicinam aliquam conducticiam.","471":"atque id quoque habeo: mane me iussit senex","472":"conducere aliquam fidicinam sibi huc domum,","473":"quae , dum rem dinam faceret, cantaret sibi;","474":"ea conducetur atque ei praemonstrabitur","475":"quo pacto fiat subdola adversus senem.","476":"ibo intro, argentum accipiam ab damnoso sene.\u2014","477":"Expectando \u00e9xedor m\u00edser atque ex\u00e9nteror,","478":"qu\u00f3 modo mi \u00c9pidici bl\u00e1nda dicta \u00e9venant.","479":"n\u00edmis diu m\u00e1ceror: s\u00edtne quid n\u00e9cne sit,","480":"sc\u00edre cupi\u00f3.","481":"Per ill\u00e1m tibi c\u00f3piam","482":"cop\u00edam parare ali\u00e1m licet: scivi \u00e9quidem in principio ilico","483":"null\u00e1m tibi esse \u00edn illo copiam.","484":"Interii h\u00e9rcle ego.","485":"\u00c1bsurde facis qui \u00e1ngas te animi; si h\u00e9rcle ego illum semel pr\u00e9ndero,","486":"n\u00famquam inrid\u00e9re nos \u00edllum inult\u00fam sinam servom hominem.","487":"Qu\u00edd illum facere v\u00eds, qui, tibi quoi d\u00edvitiae domi m\u00e1xumae sunt,","488":"is n\u00fammum nullum hab\u00e9s neque sod\u00e1li tuo in te c\u00f3piast.","489":"Si hercle h\u00e1beam, pollice\u00e1r lubens, verum \u00e1liquid aliqua aliqu\u00f3 modo","490":"alic\u00fande ab al\u00edqui aliqua t\u00edbi spes est fore m\u00e9liorem fort\u00fanam.","491":"Va\u00e9 tibi, muricide homo.","492":"Qui tibi lubet mihi male loqui?","493":"Quippe t\u00fa mi aliqu\u00edd aliquo modo alicunde ab aliquibus blatis","494":"quod nusquamst neque ego id inmitto in aures meas","495":"nec m\u00edhi plus adium\u00e9nti \u2020ades, quam ille qu\u00ed numquam etiam n\u00e1tust.","496":"Fec\u00edsti iam officium tuom, me meum nunc facere oportet.","497":"per hanc c\u00faram quieto tibi licet esse\u2014hoc quidem iam periit:","498":"ne quid tibi hinc in spem referas, oppido hoc pollinctum est;","499":"crede modo mihi: sic ego ago, sic egerunt nostri.","500":"pro di immortales, mihi hunc diem dedistis luculentum,","501":"ut facilem atque impetrabilem! sed ego hinc migrare cesso,","502":"ut importem in coloniam hunc meo auspicio commeatum?","503":"mihi cesso, cum sto. sed quid hoc? ante aedis duo sodales,","504":"erum et Cha\u00e9ribulum, conspicor. quid hic \u00e1gitis? accipe hoc sis.","505":"Quantum hic inest?","506":"Quantum sat est, et plus satis: superfit.","507":"decem minis plus attuli quam tu danistae debes.","508":"dum tibi ego placeam atque obsequar, meum t\u00e9rgum flocci facio.","509":"Nam quid ita?","510":"Quia ego tuom patrem faciam parenticidam.","511":"Quid ist\u00fac est verbi?","512":"Nil moror vetera et volgata verba;","513":"peratum ductarent: ego follitum ductitabo.","514":"nam leno omne argentum abstulit pro fidicina (ego resolvi,","515":"manibus his den\u00fameravi) pater suam natam quam esse credit;","516":"nunc iterum ut fallatur pater tibique auxilium apparetur","517":"inveni: nam ita suasi seni atque hanc habui orationem","519":"ut cum rediisses ne tibi eius copia esset.","520":"Euge.","522":"{(&7Ep&.)} ea iam domist pro filia.","523":"Iam teneo.","524":"Nunc cautorem","525":"dedit mihi ad hanc rem Apoecidem, is \u00e1pud forum manet me,","526":"quasique amaret caveat.","527":"Haud male.","528":"Iam \u00edpse cautor captust.","529":"ipse in meo c\u00f3llo tuos pater cruminam collocavit;","530":"is adornat, adveniens domi extemplo ut maritus fias.","531":"Vno persuadebit modo, si illam, quae adducta est mecum,","532":"mi adempsit Orcus.","533":"Nunc ego hanc astutiam institui.","534":"deveniam ad lenonem domum egomet solus, eum ego docebo,","535":"si quid ad eum adveniam, ut sibi ess\u00e9 datum argentum dicat","536":"pro fidicina, argenti minas se habere quinquaginta","537":"(quippe ego qui nudiustertius meis manibus denumeravi","538":"pro illa tua amica, quam pater suam filiam esse retur):","539":"ibi leno sceleratum caput suom imprudens alligabit,","540":"quasi pro illa argentum acceperit, quae tecum adducta nunc est.","541":"Vorsutior es quam rota figularis.","542":"Iam ego parabo","543":"aliquam dolosam fidicinam, nummo conducta quae sit,","544":"quae se emptam simulet, quae senes duo d\u00f3cte ludificetur.","545":"eam ducet simul Apoecides ad tuom patrem.","546":"Vt parate.","547":"Eam p\u00e9rmeditatam, meis dolis astutiisque onustam","548":"mittam. sed nimis longum loquor, diu me \u00e9stis demorati.","549":"haec scitis iam ut futura sint. abeo.\u2014","550":"Bene ambulato.","551":"Nimis d\u00f3ctus ille est ad male faciendum.","552":"Me equidem certo","553":"servavit consiliis suis.","554":"Abeamus intro hinc ad me.","555":"Atque aliquant\u00f3 lubentius quam abs te sum egressus intus;","556":"virtute atque auspicio Epidici cum praeda in castra redeo.\u2014","557":"Non oris causa modo homines aequom fuit","558":"sibi habere speculum, ubi os contemplarent suom,","559":"sed qui perspicere possent cor sapientiae,","560":"igitur perspicere ut possent cordis copiam","561":"ubi id inspexissent, cogitarent postea,","562":"vitam ut vixissent olim in adulescentia.","563":"vel ego, qui dudum fili causa coeperam","564":"ego med excruciare animi, quasi quid filius","565":"meus d\u00e9liquisset me erga aut quasi non plurima","566":"male facta mea essent solida in adulescentia.","567":"profecto deliramus interdum senes.","568":"fuit conducibile hoc quidem mea sententia.","569":"sed meus sodalis it cum praeda Apoecides.","570":"venire salvom mercatorem gaudeo.","571":"quid fit?","572":"Di deaeque te adiuvant.","573":"Omen placet.","574":"Quin omini omnes suppetunt res prospere.","575":"sed tu hanc iub\u00e9 sis intro abduci.","576":"Heus, foras","577":"exite huc aliquis. duce istam intro mulierem.","578":"atque audin?","579":"Quid vis?","580":"Cave siris cum filia","581":"mea c\u00f3pulari hanc neque conspicere. iam tenes?","582":"in aediculam istanc sorsum concludi volo.","583":"divortunt mores virgini longe ac lupae.","584":"Docte et sapienter dicis. \u2020 num nimis potest","585":"pudicitiam quisquam suae servare filiae.","586":"edepol ne \u00edstam temperi gnato tuo","587":"sumus pra\u00e9mercati.","589":"Quia dixit mihi","590":"iam dudum se alius tuom vidisse hic filium:","591":"hanc edepol rem apparabat.","592":"Planum hercle hoc quidem est.","593":"Ne t\u00fa habes servom graphicum et quantivis preti,","594":"non carust auro contra. ut ille fidicinam","595":"fecit sese ut nesciret esse emptam tibi!","596":"ita ridibundam atque hilaram huc adduxit simul.","597":"Mirum hoc qui potuit fieri.","598":"Te pro filio","599":"facturum dixit rem esse divinam domi,","600":"quia Thebis salvos redierit.","601":"Rectam institit.","602":"Immo ipsus illi dixit conductam esse eam,","603":"quae hic administr\u00e1ret ad rem divinam tibi.","604":"facturum hoc dixit rem esse divinam tibi domi","605":"ego illic me autem sic assimulabam: quasi","606":"stolidum, combardum me faciebam.","607":"Em istuc decet.","608":"Res magna amici apud forum agitur, ei volo","609":"ire advocatus.","610":"At quaeso, ubi erit otium,","611":"revortere ad me extemplo.","612":"Continuo hic ero.\u2014","613":"Nihil homini amicost opportuno amicius:","614":"sine tuo labore quod velis actumst tamen.","615":"ego si allegavissem aliquem ad hoc negotium","616":"minus hominem doctum minusque ad hanc rem callidum,","617":"os sublitum esset, itaque me albis dentibus","618":"meus d\u00e9rideret filius meritissumo.","619":"sed quis hic est qu\u00e9m ego huc advenientem conspicor,","620":"suam qui undantem chlamydem quassando facit?","621":"Cave pra\u00e9terbitas ullas aedis, quin roges,","622":"senex h\u00edc ubi habitat Periphanes Platenius.","623":"incertus tuom cave ad me rettuleris pedem.","624":"Adulescens, si istunc hominem, quem tu quaeritas,","625":"tibi commonstrasso, ecquam abs te inibo gratiam?","626":"Virtute belli armatus promerui, ut mihi","627":"omnis mortalis agere deceat gratias.","628":"Non repperisti, adulescens, tranquillum locum,","629":"ubi tuas virtutes explices, ut postulas.","630":"nam strenuiori deterior si praedicat","631":"suas pugnas, de illius illae fiunt sordidae.","632":"sed ist\u00fam quem quaeris Periphanem Platenium,","633":"ego sum, si quid vis.","634":"Nempe quem in adulescentia","635":"memorant apud r\u00e9ges armis, arte duellica","636":"divitias magnas indeptum?","637":"Immo si audias","638":"meas p\u00fagnas, fugias manibus dimissis domum.","639":"Pol \u00e9go magis unum quaero, meas cui praedicem,","640":"quam illum qui memoret suas mihi.","641":"Hic non est locus;","642":"proin tu alium quaeras cui centones sarcias.","643":"atque haec stultitiast me illi vitio vortere","644":"egomet quod factitavi in adulescentia,","645":"cum militabam: pugnis memorandis meis","646":"eradicabam hominum auris, quando occeperam.","647":"Animum advorte, ut quod ego ad te advenio intellegas.","648":"meam amicam audivi te esse mercatum.","649":"Attatae,","650":"nunc demum scio ego hunc qui sit: quem dudum Epidicus","651":"mihi praedicavit militem. adulescens, itast","652":"ut dicis, emi.","653":"Volo te verbis pauculis,","654":"si tibi molestum non est.","655":"Non edepol scio,","656":"molestum necne sit, nisi dicis quid velis.","657":"Mi illam ut tramittas, argentum accipias: adest.","658":"nam quid ego apud te vera parcam proloqui?","659":"ego ill\u00e1m volo hodie facere libertam meam,","660":"mihi concubina quae sit.","661":"Te absolvam brevi:","662":"argenti quinquaginta mi illa empta est minis;","663":"si sexaginta mihi denumerantur minae,","664":"tuas p\u00f3ssidebit mulier faxo ferias;","665":"atque ita profecto, ut eam ex hoc exoneres agro.","666":"Estne empta mi istis legibus?","667":"Habeas licet.","668":"Conciliavisti pulchre.","669":"Heus, f\u00f3ras educite","670":"quam introduxistis fidicinam. atque etiam fides,","671":"ei quae accessere, tibi addam dono gratiis.","672":"age accipe hanc sis.","673":"Quae te intemperiae tenent?","674":"quas tu mihi tenebras trudis? quin tu fidicinam","675":"produci \u00edntus iubes.","676":"Haec ergo est fidicina.","677":"hic alia nullast.","678":"Non mihi nugari potes.","679":"quin tu huc producis fidicinam Acropolistidem?","680":"Haec inquamst.","681":"Non haec inquamst. non novisse me","682":"meam rere amicam posse?","683":"Hanc, inquam, filius","684":"meus deperibat fidicinam.","685":"Haec non est ea.","686":"Quid? non est?","687":"Non est.","688":"Vnde haec igitur gentiumst?","689":"equidem hercle argentum pro hac dedi.","690":"Stulte datum","691":"reor et peccatum largiter.","692":"Immo haec east.","693":"nam servom misi, qui illum sectari solet","694":"meum gn\u00e1tum: is ipse hanc destinavit fidicinam.","695":"Em ist\u00edc homo te articulatim concidit, senex,","696":"tuos servos.","697":"Quid? concidit?","698":"Sic suspiciost,","699":"nam pro fidicina haec cerva supposita est tibi.","700":"senex, tibi os est sublitum plane et probe.","701":"ego ill\u00e1m requiram iam ubi ubi est.\u2014","702":"Bellator, vale.","703":"euge, euge, Epidice, frugi es, pugnavisti, homo es,","704":"qui me emunxisti mucidum, minimi preti.","705":"mercatus te hodie est de lenone Apoecides?","706":"Fando ego istunc hominem numquam audivi ante hunc diem,","707":"neque me quidem emere quisquam ulla pecunia","708":"potuit: plus iam sum libera quinquennium.","709":"Quid tibi negotist meae domi igitur?","710":"Audies.","711":"conducta veni, ut fidibus cantarem seni,","712":"dum rem divinam faceret.","713":"Fateor me omnium","714":"hominum esse Athenis Atticis minimi preti.","715":"sed tu novistin fidicinam Acropolistidem?","716":"Tam facile quam me.","717":"Vbi habitat?","718":"Postquam liberast","719":"ubi habitet dicere admodum incerte scio.","720":"Eho an libera illa est? quis eam liberaverit,","721":"volo sc\u00edre, si scis.","722":"Id quod audivi audies.","723":"Stratippoclem aiunt Periphanai filium","724":"absentem curavisse ut fieret libera.","725":"Perii hercle, si istaec vera sunt; planissume","726":"meum exenteravit Epidicus marsuppium.","727":"Haec sic audivi. numquid me vis ceterum?","728":"Malo cruciatu ut pereas atque abeas cito.","729":"Fides non reddis?","730":"Neque fides neque tibias.","731":"propera igitur fugere hinc, si te di amant.","732":"Abiero.","733":"flagitio cum maiore post reddes tamen.\u2014","734":"Quid nunc? qui in tantis positus sum sententiis, \u2020","735":"eamne eg\u00f3 sinam impune? immo etiam si alterum","736":"tantum perdundumst, perdam potius quam sinam","737":"me impune irrisum esse, habitum depeculatui","738":"ei sic data esse verba praesenti palam!","739":"atque m\u00e9 minoris facio prae illo, qui omnium","740":"legum atque iurum fictor, conditor cluet;","741":"is etiam sese sapere memorat: malleum","742":"sapientiorem vidi excusso manubrio.","743":"S\u00ed quid est homini m\u00edseriarum qu\u00f3d miserescat, m\u00edser ex animost.","744":"\u00edd ego exp\u00e9rior, cui m\u00falta in un\u00fam locum","745":"c\u00f3nfluont, qua\u00e9 meum p\u00e9ctus puls\u00e1nt simul:","746":"multiplex aerumna me exercitam habet,","747":"paup\u00e9rtas, pav\u00f3r territ\u00e1t mentem \u00e1nimi,","748":"neque \u00fabi meas spes c\u00f3llocem habeo \u00fasquam munit\u00fam locum.","749":"ita gn\u00e1ta mea hostiumst potita, neque ea nunc ubi sit scio.","750":"Quis illaec est mulier, timido pectore peregre adveniens","751":"quae ipsa se miseratur?","752":"In his dictust locis habitare mihi","753":"Periphanes.","754":"Me nominat haec; credo ego illi hospitio usus venit.","755":"Pervelim mercedem dare, qui monstret eum mihi hominem aut ubi habitet.","756":"Noscito ego hanc, nam videor nescio ubi mi vidisse prius.","757":"\u00e9stne ea an n\u00f3n east quam animus retur meus?","758":"Di boni, visitavi antidhac?","759":"Certo e\u00e1st quam in \u00c9pidauro paup\u00e9rculam memini c\u00f3mprimere.","760":"Plane h\u00edcine est, qui mihi in \u00c9pidauro prim\u00fas pudicitiam p\u00e9pulit.","761":"Qua\u00e9 meo compr\u00e9ssu peperit f\u00edliam quam d\u00f3mi nunc habeo.","762":"qu\u00edd si adeam\u2014","763":"Hau scio \u00e1n congrediar\u2014","764":"Si ha\u00e9c east.","765":"Si is \u00e9st homo, sicut","766":"\u00e1nni multi d\u00fabia dant.","767":"L\u00f3nga dies meum inc\u00e9rtat animum. s\u00edn east quam incerte a\u00fatumo,","768":"h\u00e1nc congrediar \u00e1stu.","769":"M\u00faliebris adhibenda m\u00edhi malitia nunc est.","770":"C\u00f3mpellabo.","771":"Or\u00e1tionis \u00e1ciem contra c\u00f3nferam.","772":"Salva sis.","773":"Salutem accipio mi et meis.","775":"Salvos sis: quod credidisti reddo.","776":"Haud accuso fidem.","777":"novin ego te?","778":"Si ego te novi, animum inducam, ut tu noveris.","779":"Vbi te visitavi?","780":"Inique iniuriu's iniurius es .","782":"Quia","783":"tuae memoriae interpretari me aequom censes.","784":"Commode","785":"fabulata es.","786":"Mira memoras. ","787":"Te memini \u2014","788":"Em istuc rectius.","789":"Meministin\u2014","790":"Memini id quod memini.","791":"At in Epidauro\u2014","792":"Ah, guttula","793":"pectus ardens mi aspersisti.","794":"Virgini pauperculae,","795":"tuaeque matri me levare paupertatem?","796":"Tun is es,","797":"qui per voluptatem tuam in me aerumnam obsevisti gravem?","798":"Ego sum. salve.","799":"Salva sum, quia te esse salvom sentio.","800":"Cedo manum.","801":"Accipe. aerumnosam et miseriarum compotem","802":"mulierem retines.","803":"Quid est quod voltus turbatust tuos?","804":"Filiam quam ex te suscepi\u2014","805":"Quid eam?","806":"Eductam perdidi.","807":"hostium est potita.","808":"Habe animum lenem et tranquillum. tace.","809":"domi meae eccam salvam et sanam. nam postquam audivi ilico","810":"ex meo servo, illam esse captam, continuo argentum dedi,","811":"ut emeretur. ille eam rem \u00e1deo sobrie et frugaliter","812":"accuravit, ut ut ad alias res est impense inprobus.","813":"Fac videam, si mea, si salva mihi sit .","814":"Eho, istinc, Canthara,","815":"iube Telestidem huc prodire filiam ante aedis meam,","816":"ut suam videat matrem.","817":"Remigrat animus nunc demum mihi.","818":"Quid est, pater, quod me excivisti ante aedis?","819":"Vt matrem tuam","820":"videas, adeas, advenienti des salutem atque osculum.","821":"Quam meam matrem?","822":"Quae exanimata exsequitur aspectum tuom.","823":"Quis istaec est quam tu osculum mihi ferre iubes?","824":"Tua filia.","825":"Haecine?","826":"Haec.","827":"Egone osculum huic dem?","828":"Quor non, quae ex te nata sit?","829":"T\u00fa homo insanis.","830":"Egone?","831":"Tune.","832":"Quor?","833":"Quia ego hanc quae siet","834":"neque scio neque novi, neque ego hanc oculis vidi ante hunc diem.","835":"Scio quid erres: quia vestitum atque ornatum immutabilem","836":"habet haec, ","837":" aliter catuli longe olent, aliter suis.","838":"ne ego eam novisse ","839":"Pro deum atque hominum fidem,","840":"quid? ego lenocinium facio, qu\u00ed habeam alienos domi","841":"atque argentum egurgitem domo prosus? quid tu, quae patrem","842":"tuom vocas me atque osculare, quid stas stupida? quid taces?","843":"Quid loquar vis?","844":"Haec negat se tuam esse matrem.","845":"Ne fuat,","846":"si non volt: equidem hac invita t\u00e1men ero matris filia;","847":"non med istanc cogere aequom est meam esse matrem, si nevolt.","848":"Cur me igitur patrem vocabas?","849":"Tua istaec culpast, non mea.","850":"non patrem ego te nominem, ubi tu tuam me appellas filiam?","851":"hanc quoque etiam, si me appellet filiam, matrem vocem.","852":"negat haec fili\u00e1m me suam \u00e9sse: non ergo haec mater mea est.","853":"postremo haec mea culpa non est: quae didici dixi omnia;","854":"Epidicus mihi fuit magister.","855":"Perii, plaustrum perculi.","856":"Numquid ego ibi, pater, peccavi?","857":"Si hercle te umquam audivero","858":"me patrem vocare, vitam tuam ego interimam.","859":"Non voco.","860":"ubi voles pater esse, ibi esto; ubi noles, ne fueris pater.","861":"Quid, si ob eam rem hanc emisti, quia tuam gnatam es ratus,","862":"quibus de signis agnoscebas?","863":"Nullis.","864":"Qua re filiam","865":"credidisti nostram?","866":"Servos Epidicus dixit mihi.","867":"Quid si servo aliter visumst, non poteras novisse, obsecro? \u2020","868":"Quid ego, qui illam ut primum vidi, numquam vidi postea?","869":"Perii misera.","870":"Ne fle, mulier. intro abi, habe animum bonum;","871":"ego illam reperiam.","872":"Hinc Athenis civis eam \u00e9mit Atticus:","873":"adulescentem equidem dicebant emisse.","874":"Inveniam, tace.","875":"abi modo intro atque hanc asserva Circam Solis filiam.","876":"ego relictis rebus Epidicum operam quaerendo dabo:","877":"si invenio, exitiabilem \u00e9go illi faciam hunc ut fiat diem.\u2014","878":"Male morigerus mi est danista, qui a me argentum non petit","879":"neque illam adducit quae empta ex praedast. s\u00e9d eccum incedit Epidicus.","880":"quid illuc est quod ill\u00ed caperrat frons severitudine?","881":"Si undecim deos praeter sese secum adducat Iuppiter,","882":"ita non omnes ex cruciatu poterunt eximere Epidicum.","883":"Periphanem emere lora vidi, ibi aderat una Apoecides;","884":"nunc homines me quaeritare credo. senserunt, sciunt","885":"sibi data esse verba.","886":"Qu\u00edd agis, mea commoditas?","887":"Quod miser.","888":"Quid est tibi?","889":"Quin tu mi adornas ad fugam viaticum,","890":"prius quam pereo? nam per urbem duo defloccati senes","891":"quaeritant me, in manibus gestant copulas secum simul.","892":"Habe bonum animum.","893":"Quippe ego quoi libertas in mundo sitast.","894":"Ego te servabo.","895":"Edepol me illi melius, si nacti fuant.","896":"sed quis haec \u00e9st muliercula et ille gravastellus qui venit?","897":"Hic est danista, haec illa est autem, quam emi de praeda.","898":"Haecinest?","899":"Haec est. estne ita ut tibi dixi? aspecta et contempla, Epidice:","900":"usque ab unguiculo ad capillum summumst festivissuma.","901":"estne cons\u00edmilis quasi cum signum pictum pulchre aspexeris?","902":"Ex tuis verbis meum futurum corium pulchrum praedicas,","903":"qu\u00e9m Apella atque Zeuxis duo pingent pigmentis ulmeis.","904":"Di immortales, sicin iussi ad me ires? pedibus \u2020 pulmunes","905":"qui perh\u00edbetur prius venisset quam tu advenisti mihi.","906":"Haec edepol remorata med est.","907":"Siquidem istius gratia","908":"id remoratu's remoratus es quod ista voluit, nimium advenisti cito.","909":"Age age, absolve me atque argentum numera, ne comites morer.","910":"Pernumeratumst.","911":"Tene cruminam: huc inde.","912":"Sapienter venis.","913":"opperire, dum effero ad te argentum.","914":"Matura.","915":"Domist.\u2014","916":"Satin ego oculis utilitatem optineo sincere an parum?","917":"videon ego Telestidem te, Periphanai filiam,","918":"ex Philippa matre natam Thebis, Epidauri satam?","919":"Quis tu homo es, qui meum parentum nomen memoras et meum?","920":"Non me nosti?","921":"Quod quidem nunc veniat in mentem mihi.","922":"Non meministi me auream ad te afferre natali die","923":"lunulam atque anellum aureolum \u00edn digitum?","924":"Memini, mi homo.","925":"tune is es?","926":"Ego sum, \u00e9t istic frater, qui te mercatust, tuos.","927":" \u00e1lia matre, uno patre.","928":"Quid pater meus? vivit?","929":"Animo liquido et tranquillo es, tace.","930":"Di me ex perdita servatam cupiunt, si vera autumas.","931":"Non habeo ullam occasionem, ut apud te falsa fabuler.","932":"Accipe argentum hoc, danista. hic sunt quadraginta minae.","933":"siquid erit dubium, immutabo.","934":"Bene fecisti, bene vale.\u2014","935":"Nunc enim t\u00fa mea es.","936":"Soror quidem edepol, ut tu aeque scias.","937":"salve, frater.","938":"Sanan haec est?","939":"Sana, si appellat suom.","940":"Quid? ego modo amator sum huic frater factus, dum intro eo atque exeo?","941":"Quod boni est id tacitus taceas tute tecum et gaudeas.","942":"Perdidisti et repperisti me, soror.","943":"Stultu's stultus es , tace.","944":"tibi quidem quod ames domi pra\u00e9stost, fidicina, opera mea;","945":"et sororem in libertatem idem opera concilio mea.","946":"Epidice, fateor\u2014","947":"Abi intro ac i\u00fabe huic aquam calefieri;","948":"cetera haec posterius faxo scibis, ubi erit otium.","949":"Sequere hac me, soror.","950":"Ego ad vos Thesprionem iussero","951":"huc transire. sed memento, si quid saevibunt senes,","952":"suppetias mihi cum sorore ferre.","953":"Facile istuc erit.\u2014","954":"Thesprio, exi istac per hortum, adfer domum auxilium mihi,","955":"magnast res. minoris multo facio quam dudum senes.","956":"remeabo intro, ut accurentur advenientes hospites.","957":"e\u00e1dem haec intus edocebo quae ego scio Stratippoclem.","958":"non fugio, domi adesse certumst; neque ille haud obiciet mihi","959":"pedibus sese provocatum. abeo intro, nimis longum loquor.\u2014","960":"Satine illic homo ludibrio nos vetulos decrepitos duos","961":"habet?","962":"Immo edepol tu quidem m\u00edserum med habes miseris modis.","963":"Tace sis, modo sine me h\u00f3minem apisci.","964":"Dico ego tibi iam, ut scias:","965":"alium tibi te comitem meliust quaerere; ita, dum te sequor,","966":"lassitudine invaserunt misero in genua flemina.","967":"Quot illic homo hodie me exemplis ludificatust atque te,","968":"ut illic autem exenteravit mihi opes argentarias!","969":"Apage illum a me, nam ille quidem Volcani iratist filius:","970":"quaqua tangit, omne amburit, si astes, aestu calefacit.","971":"Duodecim deis plus quam in caelo deorumst immortalium","972":"mihi nunc auxilio adiutores sunt et mecum militant.","973":"quidquid ego malefeci, auxilia mi et suppetiae sunt domi,","974":"apolactizo inimicos omnis.","975":"Vbi illum quaeram gentium?","976":"Dum sine me quaeras, quaeras mea causa vel medio in mari.","977":"Quid me quaeris? quid laboras? quid hunc sollicitas? ecce me.","978":"num te fugi, num ab domo apsum, num oculis concessi tuis?","980":"nec tibi supplico. vincire vis? em, ostendo manus;","981":"t\u00fa habes lora, ego te emere vidi: quid nunc cessas? colliga.","982":"Ilicet, vadimonium ultro mi hic facit.","983":"Quin colligas?","984":"Edepol mancipium scelestum.","985":"Te profecto, Apoecides,","986":"nil moror mihi deprecari.","987":"Facile exoras, Epidice.","988":"Ecquid agis?","989":"Tuon arbitratu?","990":"Meo hercle vero atque hau tuo","991":"colligandae haec sunt tibi hodie.","992":"At non lubet, non colligo.","993":"Tragulam in te inicere adornat, nescio quam fabricam facit.","994":"Tibi moram facis, cum \u00e9go solutus asto. age, inquam, colliga.","995":"At mihi magis lubet solutum te rogitare.","996":"At nil scies.","997":"Quid ago?","998":"Quid agas? mos geratur.","999":"Frugi es t\u00fa homo, Apoecides.","1000":"Cedo manus igitur.","1001":"Morantur nihil. atque arte colliga.","1002":"Nihil moror.","1003":"Obnoxiose.","1004":"Facto opere arbitramino.","1005":"Bene hoc habet. age nunciam ex me exquire, rogita quod lubet.","1006":"Qua fiducia ausu's ausus es primum, quae emptast nudiustertius,","1007":"filiam meam dicere esse?","1008":"Libuit: ea fiducia.","1009":"Ain tu? libuit?","1010":"Aio. vel da pignus, ni ea sit filia.","1011":"Quam negat novisse mater?","1012":"Ni ergo matris filia est,","1013":"in meum nummum, in tuom talentum pignus da.","1014":"Enim istaec captiost.","1015":"sed quis east mulier?","1016":"Tui gnati amica, ut omnem rem scias.","1017":"Dedin tibi minas triginta ob filiam?","1018":"Fateor datas","1019":"et eo argento illam me emisse amicam fili fidicinam","1020":"pro tua filia: is te eam ob rem tetigi triginta minis.","1021":"Quo modo m\u00e9 ludos fecisti de illa conducticia","1022":"fidicina?","1023":"Factum hercle vero, et recte factum iudico.","1024":"Quid postremo argento factum est quod dedi?","1025":"Dicam tibi:","1026":"neque malo homini neque maligno tuo dedi Stratippocli.","1027":"Quor dare ausu's ausus es ?","1028":"Quia mi libitum est.","1029":"Quae haec, malum, impudentiast?","1030":"Etiam inclamitor quasi servos?","1031":"Cum tu es liber, gaudeo.","1032":"Merui ut fierem.","1033":"Tu meruisti?","1034":"Vise intro: ego faxo scies","1035":"hoc ita esse.","1036":"Quid est negoti?","1037":"Iam ipsa res dicet tibi.","1038":"abi modo intro.","1039":"Ei, non illuc temerest.","1040":"Adserva istum, Apoecides.\u2014","1041":"Quid illuc, Epidice, est negoti?","1042":"Maxima hercle iniuria","1043":"vinctus asto, cuius haec hodie \u00f3pera inventast filia.","1044":"Ain tu te illius invenisse filiam?","1045":"Inveni, et domi est.","1046":"sed ut acerbum est, pro bene factis cum mali messim metas.","1047":"Quamne hodie per urbem uterque sumus defessi quaerere?","1048":"Ego sum defessus reperire, vos defessi quaerere.","1049":"Quid isti oratis opere tanto? mi orandum esse intellego,","1050":"ut liceat merito huius facere. cedo tu ut exsolvam manus.","1051":"Ne attigas.","1052":"Ostende vero.","1053":"Nolo.","1054":"Non aequom facis.","1055":"Numquam hercle hodie, nisi supplicium mihi das, me solvi sinam.","1056":"Optumum atque aequissumum oras. soccos, tunicam, pallium","1057":"tibi dabo.","1058":"Quid deinde porro?","1059":"Libertatem.","1060":"At postea?","1061":"novo liberto opus est quod pappet.","1062":"Dabitur, praebebo cibum.","1063":"Numquam hercle hodie, nisi me orassis, solves.","1064":"Oro te, Epidice,","1065":"mihi ut ignoscas, siquid impr\u00fadens culpa peccavi mea.","1066":"at ob eam rem liber esto.","1067":"Invitus do hanc veniam tibi,","1068":"nisi necessitate cogar. solve sane, si lubet.","1069":"Hic is homo est qui libertatem malitia invenit sua.","1070":"plaudite et valete. lumbos porgite atque exsurgite."},"urn":"urn:cts:latinLit:phi0119.phi009.perseus-lat2-simple","credit":"Perseus","meta":"line","work":"epidicus","edition":"Plautus, Titus Maccius, creator; Leo, Friedrich, 1851-1914, editor","author":"plautus, titus maccius."}
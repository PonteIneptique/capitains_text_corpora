{"original-urn":"urn:cts:latinLit:phi0119.phi003.perseus-lat2","commit":"7e03d8454b51c91d0fcef1c6e6f5d127a045e03e","text":{"0":"Ne quis miretur qui sim, paucis eloquar.","1":"ego Lar sum familiaris ex hac familia","2":"unde exeuntem me aspexistis. hanc domum","3":"iam multos annos est cum possideo et colo","4":"patri avoque iam huius qui nunc hic habet.","5":"sed m\u00ed avos huius obsecrans concredidit","6":"thensaurum a\u00fari clam omnis: in medio foco","7":"defodit, venerans m\u00e9 ut id servarem sibi.","8":"is quoniam moritur (ita avido ingenio fuit),","9":"numquam indicare id filio voluit suo,","10":"inopemque optavit potius eum relinquere,","11":"quam eum thensaurum commonstraret filio;","12":"agri reliquit ei non magnum modum,","13":"quo cum labore magno et misere viveret.","14":"ubi is \u00f3biit mortem qui mihi id aurum credidit,","15":"coepi observare, ecqui maiorem filius","16":"mihi honorem haberet quam eius habuisset pater.","17":"atque ille vero minus minusque impendio","18":"curare m\u00ednusque me impertire honoribus.","19":"item a me contra factum est, nam item obiit diem.","20":"is ex se h\u00fanc reliquit qui hic nunc habitat filium","21":"pariter moratum ut pater avosque huius fuit.","22":"huic filia una est. ea mihi cottidie","23":"aut ture aut vino aut aliqui semper supplicat,","24":"dat mihi coronas. eius honoris gratia","25":"feci, thensaurum ut hic reperiret Euclio,","26":"quo illam facilius nuptum, si vellet, daret.","27":"nam eam compressit de summo adulescens loco.","28":"is scit adulescens quae sit quam compresserit,","29":"illa illum nescit, neque compressam autem pater.","30":"eam ego h\u00f3die faciam ut hic senex de proxumo","31":"sibi ux\u00f3rem poscat. id ea faciam gratia,","32":"quo ille eam facilius ducat qui compresserat.","33":"et hic qui poscet eam sibi uxorem senex,","34":"is adulescentis illius est avonculus,","35":"qui illam stupravit noctu, Cereris vigiliis.","36":"sed hic senex iam clamat intus ut solet.","37":"anum foras extrudit, ne sit conscia.","38":"credo aurum inspicere volt, ne subreptum siet.","39":"Exi, \u00ednquam. age exi. exe\u00fandum hercl\u00e9 tibi hinc est foras,","40":"circumspectatrix cum oculis emissiciis.","41":"Nam cur me miseram verberas?","42":"Vt misera sis","43":"atque ut te dignam mala malam aetatem exigas.","44":"Nam qua me nunc causa extrusisti ex aedibus?","45":"Tibi eg\u00f3 rationem reddam, stimulorum seges?","46":"illuc regredere ab ostio. illuc sis vide,","47":"ut inc\u00e9dit. at scin quo modo tibi res se habet?","48":"si hercle hodie fustem cepero aut stimulum in manum,","49":"testudineum istum tibi ego grandibo gradum.","50":"Vtinam me divi adaxint ad suspendium","51":"potius quidem quam hoc pacto apud te serviam.","52":"At ut scelesta sola secum murmurat.","53":"oculos hercle \u00e9go istos, improba, ecfodiam tibi,","54":"ne me observare possis quid rerum geram.","55":"abscede etiam nunc\u2014etiam nunc\u2014etiam\u2014ohe,","56":"istic astato. si hercle tu ex istoc loco","57":"digitum transvorsum aut unguem latum excesseris","58":"aut si respexis, donicum ego te iussero,","59":"continuo hercle ego te dedam discipulam cruci.","60":"scelestiorem me hac anu certo scio","61":"vidisse numquam, nimisque ego hanc metuo male,","62":"ne mi ex insidiis verba imprudenti duit","63":"neu persentiscat aurum ubi est absconditum,","64":"quae in occipitio quoque habet oculos pessima.","65":"nunc ibo ut visam sitne ita aurum ut condidi,","66":"quod me sollicitat plurimis miserum modis.\u2014","67":"Noenum mecastor quid ego ero dicam meo","68":"malae rei evenisse quamve insaniam,","69":"queo comminisci; \u00edta me miseram ad hunc modum","70":"decies die uno saepe extrudit aedibus.","71":"nescio pol quae illunc hominem intemperiae tenent:","72":"pervigilat noctes totas, tum autem interdius","73":"quasi claudus sutor domi sedet totos dies.","74":"neque iam quo pacto celem erilis filiae","75":"probrum, propinqua partitudo cui appetit,","76":"queo comminisci; neque quicquam meliust mihi,","77":"ut opinor, quam ex me ut unam faciam litteram","78":"longam, meum laqueo collum quando obstrinxero.","79":"Nunc defaecato demum animo egredior domo,","80":"postquam perspexi salva esse intus omnia.","81":"redi n\u00fanciam intro atque intus serva.","82":"Quippini?","83":"ego intus servem? an ne quis aedes auferat?","84":"nam hic apud nos nihil est aliud quaesti furibus,","85":"ita inaniis sunt oppletae atque araneis.","86":"Mirum quin tua me causa faciat Iuppiter","87":"Philippum regem aut Dareum, trivenefica.","88":"araneas mihi ego illas servari volo.","89":"pauper sum; fateor, patior; quod di dant fero.","90":"abi intro, occlude ianuam. iam ego hic ero.","91":"cave qu\u00e9mquam alienum in aedis intro miseris.","92":"quod quispiam ignem quaerat, extingui volo,","93":"ne causae quid sit quod te quisquam quaeritet.","94":"nam si ignis vivet, tu extinguere extempulo.","95":"tum aquam aufugisse dicito, si quis petet.","96":"cultrum, securim, pistillum, mortarium,","97":"quae utenda vasa semper vicini rogant,","98":"fures venisse atque abstulisse dicito.","99":"profecto in aedis meas me absente neminem","100":"volo intro mitti. atque etiam hoc praedico tibi,","101":"si Bona Fortuna veniat, ne intro miseris.","102":"Pol ea ipsa credo ne intro mittatur cavet,","103":"nam ad aedis nostras numquam adit, quamquam prope est.","104":"Tace atque abi intro.","105":"Taceo atque abeo.\u2014","106":"Occlude sis","107":"fores ambobus pessulis. iam ego hic ero.","108":"discrucior animi, qu\u00eda ab domo abeundum est mihi.","109":"nimis hercle invitus abeo. sed quid agam scio.","110":"nam noster nostrae qui est magister curiae","111":"dividere argenti dixit nummos in viros;","112":"id si relinquo ac non peto, omnes ilico","113":"me suspicentur, credo, habere aurum domi.","114":"nam non est veri simile, hominem pauperem","115":"pauxillum parvi facere quin nummum petat.","116":"nam nunc cum celo sedulo omnis, ne sciant,","117":"omnes videntur scire et me benignius","118":"omnes salutant quam salutabant prius;","119":"adeunt, consistunt, copulantur dexteras,","120":"rogitant me ut valeam, quid agam, quid rerum geram.","121":"nunc quo profectus sum ibo; postidea domum","122":"me rursum quantum potero tantum recipiam.","123":"Vel\u00edm te arbitr\u00e1ri med ha\u00e9c verba, fr\u00e1ter,","124":"meai fidei tuaique rei","125":"causa facere, ut aequom est germanam sororem.","126":"quamquam haud falsa sum nos odiosas haberi;","127":"nam multum loquaces merito omnes habemur,","128":"nec mutam profecto repertam ullam esse","129":"aut hodie dicunt mulierem aut ullo in saeclo.","130":"verum hoc, frater, unum tamen cogitato,","131":"tibi proximam me mihique esse item te;","132":"ita aequom est quod in rem esse utrique arbitremur","133":"et mihi te et tibi me consulere et monere;","134":"neque \u00f3ccultum id hab\u00e9ri neque p\u00e9r met\u00fam muss\u00e1ri,","135":"quin participem pariter ego te et tu me ut facias.","136":"eo n\u00fanc ego secreto ted huc foras seduxi,","137":"ut tuam r\u00e9m ego tecum hic loquerer familiarem.","138":"Da mi, optuma femina, manum.","139":"Vbi ea est? quis ea est nam optuma?","140":"Tu.","141":"T\u00fane ais?","142":"Si n\u00e9gas, nego.","143":"Decet te \u00e9quidem vera pr\u00f3loqui;","144":"nam opt\u00fama null\u00e1 potest eligi:","145":"alia \u00e1lia peior, fr\u00e1ter, est.","146":"Idem ego \u00e1rbitror,","147":"n\u00e9c tibi advorsari certum est de istac r\u00e9 umquam, soror.","148":"D\u00e1 mih\u00ed \u00f3peram amab\u00f3.","149":"Tuast, \u00fatere atque","150":"\u00edmpera, si qu\u00edd vis.","151":"\u00cdd quod in r\u00e9m tuam \u00f3ptumum esse \u00e1rbitror,","152":"t\u00e9d id monitum adv\u00e9nto.","153":"Soror, m\u00f3re tuo facis.","154":"F\u00e1ctum volo.","155":"Quid \u00e9st id, sor\u00f3r?","156":"Quod tib\u00ed sempit\u00e9rnum","157":"sal\u00fatare sit: liber\u00eds procre\u00e1ndis","158":"(ita d\u00ed faxint) volo te \u00faxorem","159":"domum d\u00facere.","160":"Ei occid\u00ed.","161":"Quid ita?","162":"Quia m\u00edhi misero cerebrum \u00e9xcutiunt","163":"tua d\u00edcta, soror: lapid\u00e9s loqueris.","164":"Heia, hoc face quod te iubet soror.","165":"Si lubeat, faciam.","166":"In rem hoc tuam est.","167":"Vt quidem emoriar prius quam ducam.","168":"sed h\u00eds legib\u00fas si quam d\u00e1re vis d\u00facam:","169":"quae cr\u00e1s veniat, per\u00e9ndie for\u00e1s feratur;","170":"his legib\u00fas dare v\u00eds? cedo: nupti\u00e1s adorna.","171":"Cum m\u00e1xima poss\u00fam tibi, frat\u00e9r, dare dote;","172":"sed \u00e9st grandi\u00f3r natu: m\u00e9dia est m\u00falieris aetas.","173":"eam s\u00ed iubes, frat\u00e9r, tibi me p\u00f3scere, poscam.","174":"N\u00fam non vis me int\u00e9rrogare te?","175":"\u00cdmmo, si quid v\u00eds, roga.","176":"Post mediam aetatem qui media ducit uxorem domum,","177":"si eam senex anum praegnatem fortuito fecerit,","178":"quid dubitas, quin sit paratum nomen puero Postumus?","179":"nunc ego ist\u00fam, soror, laborem demam et deminuam tibi.","180":"ego virtute deum et maiorum nostrum dives sum satis.","181":"istas magnas factiones, animos, dotes dapsiles,","182":"cl\u00e1mores, imp\u00e9ria, eburata v\u00e9hicla, pallas, p\u00farpuram,","183":"nil moror quae in servitutem sumptibus redigunt viros.","184":"Dic mihi, quaeso, quis ea est, quam vis ducere uxorem?","185":"Eloquar.","186":"nostin hunc senem Euclionem ex proximo pauperculum?","187":"Novi, hominem haud malum mecastor.","188":"Eius cupio filiam","189":"virginem mihi desponderi. verba ne facias, soror.","190":"scio quid dictura es: hanc esse pauperem. haec pauper placet.","191":"Di bene vortant.","192":"Idem ego spero.","193":"Quid me? num quid vis?","194":"Vale.","195":"Et tu, frater.\u2014","196":"Ego conveniam E\u00faclionem, si domi est.","197":"sed eccum video . nescio unde sese homo recipit domum.","198":"Praesagibat mi animus frustra me ire, quom exibam domo;","199":"itaque abibam invitus; nam neque quisquam curialium","200":"venit neque magister quem dividere argentum oportuit.","201":"nunc domum properare propero, nam egomet sum hic, animus domi est.","202":"Salvos atque fortunatus, Euclio, semper sies.","203":"Di te ament, Megadore.","204":"Quid tu? recten atque ut vis vales?","205":"Non temerarium est, ubi dives blande appellat pauperem.","206":"iam illic homo aurum scit me habere, eo me salutat blandius.","207":"Ain tu te valere?","208":"Pol ego haud perbene a pecunia.","209":"Pol si est animus aequos tibi, sat h\u00e1bes qui bene vitam colas.","210":"Anus hercle huic indicium fecit de auro, perspicue palam est,","211":"cui ego iam linguam praecidam atque oculos effodiam domi.","212":"Quid tu solus tecum loquere?","213":"Meam pauperiem conqueror.","214":"virginem habeo grandem, dote cassam atque inlocabilem,","215":"neque eam queo locare cuiquam.","216":"Tace, bonum habe animum, Euclio.","217":"dabitur, adiuvabere a me. dic, si quid opust, impera.","218":"Nunc petit, cum pollicetur; inhiat aurum ut devoret.","219":"altera manu fert lapidem, panem ostentat altera.","220":"nemini credo qui large blandust dives pauperi:","221":"ubi manum inicit benigne, ibi onerat aliqua zamia.","222":"ego istos novi polypos, qui ubi quidquid tetigerunt tenent.","223":"Da mi operam parumper. paucis, Euclio, est quod te volo","224":"de communi re appellare mea et tua.","225":"Ei misero mihi,","226":"aurum mi intus harpagatum est. nunc hic eam rem volt, scio,","227":"mecum adire ad pactionem. verum intervisam domum.","228":"Quo abis?","229":"Iam ad te revortar: nunc est quod visam domum.\u2014","230":"Credo edepol, ubi mentionem ego fecero de filia,","231":"mi ut despondeat, sese a me derideri rebitur;","232":"neque illo quisquam est alter hodie ex paupertate parcior.","233":"Di me servant, salva res est. salvom est si quid non perit.","234":"nimis mal\u00e9 timui. prius quam \u00edntro redii, exanimatus fui.","235":"redeo ad te, Megadore, si quid me vis.","236":"Habeo gratiam.","237":"quaeso, quod te percontabor, ne id te pigeat proloqui.","238":"Dum quidem n\u00e9 quid perconteris quod non lubeat proloqui.","239":"Dic mihi, quali me arbitrare genere prognatum?","240":"Bono.","241":"Quid fide?","242":"Bona.","243":"Quid factis?","244":"Neque malis neque improbis.","245":"Aetatem meam sc\u00eds?","246":"Scio esse grandem, item ut pecuniam.","247":"Certe edepol equidem te civem sine mala omni malitia","248":"semper sum arbitratus et nunc arbitror.","249":"Aurum huic olet.","250":"quid nunc me vis?","251":"Quoniam tu me et ego te qualis sis scio,","252":"quae res recte vortat mihique tibique tuaeque filiae,","253":"filiam tu\u00e1m mi uxorem posco. promitte hoc fore.","254":"Heia, Megadore, haud decorum facinus tuis factis facis,","255":"ut inopem atque innoxium abs te atque abs tuis me inrideas.","256":"nam de te neque re neque verbis merui ut faceres quod facis.","257":"Neque edepol ego te derisum venio neque derideo,","258":"neque dignum arbitror.","259":"Cur igitur poscis meam gnatam tibi?","260":"Vt propter me tibi sit melius mihique propter te et tuos.","261":"Venit hoc mihi, Megad\u00f3re, in mentem, ted esse hominem divitem,","262":"factiosum, me autem esse hominem pauperum pauperrimum;","263":"nunc si filiam locassim meam tibi, in mentem venit","264":"te bovem esse et me esse asellum: ubi tecum coniunctus siem,","265":"ubi onus nequeam ferre pariter, iaceam ego asinus in luto,","266":"tu me bos magis haud respicias, gnatus quasi numquam siem.","267":"et te utar iniquiore \u00e9t meus me ordo inrideat,","268":"neutrubi habeam stabile stabulum, si quid divorti fuat:","269":"asini me mordicibus scindant, boves incursent cornibus.","270":"hoc magnum est periclum, ab asinis ad boves transcendere.","271":"Quam ad probos propinquitate proxime te adiunxeris,","272":"tam optumum est. tu condicionem hanc accipe, ausculta mihi,","273":"atque eam desponde mi.","274":"At nihil est dotis quod dem.","275":"Ne duas.","276":"dum mod\u00f3 morata recte veniat, dotata est satis.","277":"Eo dico, ne me thensauros repperisse censeas.","278":"Novi, ne doceas. desponde.","279":"Fiat. sed pro Iuppiter,","280":"num \u00e9go disperii?","281":"Qu\u00edd tibi est?","282":"Quid crepuit quasi ferrum modo?\u2014","283":"Hic apud me hort\u00fam confodere iussi. sed ubi hic est homo?","284":"abiit neque me certiorem fecit. fastidit mei,","285":"quia videt me suam amicitiam velle: more hominum facit;","286":"nam si opulentus it petitum pauperioris gratiam,","287":"pauper metuit congrediri, per metum male rem gerit.","288":"idem, quando occasio illaec periit, post sero cupit.","289":"Si hercle ego te non elinguandam dedero usque ab radicibus,","290":"impero auctorque ego sum, ut tu me cuivis castrandum loces.","291":"Video hercle ego te me arbitrari, E\u00faclio, hominem idoneum,","292":"quem senecta aetate ludos facias, haud merito meo.","293":"Neque edepol, Megadore, facio, neque, si cupiam, copia est.","294":"Quid nunc? etiam mihi despondes filiam?","295":"Illis legibus,","296":"cum illa dote quam tibi dixi.","297":"Sponden ergo?","298":"Spondeo.","299":"Di bene vertant.","300":"Ita di faxint. illud facito ut memineris,","301":"convenisse ut ne quid dotis mea ad te afferret filia.","302":"Memini.","303":"At scio quo vos soleatis pacto perplexarier:","304":"pactum non pactum est, non pactum pactum est, quod vobis lubet.","305":"Nulla controversia mihi tecum erit. sed nuptias","306":"num quae causa est quin faciamus hodie?","307":"Immo edepol optuma.","308":"Ibo igitur, parabo. numquid me vis?","309":"Istuc. ei et vale.","310":"Heus, Pythodice, sequere propere me ad macellum strenue.\u2014","311":"Illic hinc abiit. di immortales, obsecro, aurum quid valet.","312":"credo ego ill\u00fam iam inaudivisse mi esse thensaurum domi.","313":"id inhiat, ea affinitatem hanc obstinavit gratia.","314":"ubi tu es, quae deblateravisti iam vicinis omnibus,","315":"meae me filiae daturum dotem? heus, Staphyla, te voco.","316":"ecquid audis? vascula intus pure propera atque elue:","317":"filiam despondi ego: hodie huic nuptum Megadoro dabo.","318":"Di bene vortant. verum ecastor non potest, subitum est nimis.","319":"Tace atque abi. curata fac sint cum a foro redeam domum;","320":"atque aedis occlude; i\u00e1m ego hic adero.\u2014","321":"Quid ego nunc agam?","322":"nunc nobis prope adest exitium, mi atque erili filiae,","323":"nunc probrum atque partitudo prope adest ut fiat palam;","324":"quod celatum atque occultatum est usque adhuc, nunc non potest.","325":"ibo intro, ut erus quae imperavit facta, cum veniat, sient.","326":"nam ecastor malum maerore metuo ne mixtum bibam.\u2014","327":"Postquam \u00f3bsonavit erus et conduxit coquos","328":"tibicinasque hasce apud forum, edixit mihi","329":"ut dispertirem obsonium hic bifariam.","330":"Me quidem hercle, dicam tibi palam, non divides;","331":"si quo tu totum me ire vis, operam dabo.","332":"Bellum et pudicum vero prostibulum popli.","333":"post si quis vellet, te haud non velles dividi.","334":"Atque ego istuc, Anthrax, alio vorsum dixeram,","335":"non istuc quo tu insimulas. sed erus nuptias","336":"meus hodie faciet.","337":"Cuius ducit filiam?","338":"Vicini huius Euclionis senis e proximo.","339":"ei adeo obsoni hinc iussit dimidium dari,","340":"cocum alterum itidemque alteram tibicinam.","341":"Nempe huc dimidium dicis, dimidium domum?","342":"Nempe s\u00edcut dicis.","343":"Qu\u00edd? hic non poterat de suo","344":"senex \u00f3bsonari filiai nuptiis?","345":"Vah.","346":"Quid negotist?","347":"Quid negoti sit rogas?","348":"pumex non aeque est aridus atque hic est senex.","349":"Ain tandem?","350":"Ita esse ut dixi. tute existuma: ","351":"suam rem periisse seque eradicarier.","352":"quin divom atque hominum clamat continuo fidem,","353":"de suo tigillo fumus si qua exit foras.","354":"quin cum it dormitum, follem obstringit ob gulam.","355":"Cur?","356":"Ne quid animae forte amittat dormiens.","357":"Etiamne obturat inferiorem gutturem,","358":"ne quid animai forte amittat dormiens?","359":"Haec mihi te ut tibi med aequom est, credo, credere.","360":"Immo equidem credo.","361":"At scin etiam quo modo?","362":"aquam hercle plorat, cum lavat, profundere.","363":"Censen talentum magnum exorari pote","364":"ab ist\u00f3c sene ut det, qui fiamus liberi?","365":"Famem hercle utendam si roges, numquam dabit.","366":"quin ipsi pridem tonsor unguis dempserat:","367":"collegit, omnia abstulit praesegmina.","368":"Edepol mortalem parce parcum praedicas.","369":"Censen vero esse parcum et misere vivere?","370":"pulmentum pridem \u00e9i eripuit miluos:","371":"homo ad praetorem plorabundus devenit;","372":"infit ibi postulare plorans, eiulans,","373":"ut sibi liceret miluom vadarier.","374":"sescenta sunt quae memorem, si sit otium.","375":"sed uter vestrorum est celerior? memora mihi.","376":"Ego, et multo melior.","377":"Cocum ego, non furem rogo.","378":"Cocum ergo dico.","379":"Quid tu ais?","380":"Sic sum ut vides.","381":"Cocus ille nundinalest, in nonum diem","382":"solet ire coctum.","383":"Tun, trium litterarum homo,","384":"me vituperas? fur.","385":"Etiam fur, trifurcifer.","386":"Tace nunciam tu, atque agnum hinc uter est pinguior","387":"cape atque abi intro ad nos.","388":"Licet.\u2014","389":"Tu, Congrio,","390":"quem illic reliquit agnum, eum sume atque abi","391":"intro illuc, et vos illum sequimini.","392":"vos ceteri ite huc ad nos.","393":"Hercle iniuria","394":"dispertivisti: pinguiorem agnum isti habent.","395":"At nunc tibi dabitur pinguior tibicina.","396":"i sane cum illo, Phrugia. tu autem, Eleusium,","397":"huc intro abi ad nos.","398":"O Pythodice subdole,","399":"hucine detrusti me ad senem parcissimum?","400":"ubi si quid poscam, usque ad ravim poscam prius","401":"quam quicquam detur.","402":"Stultus et sine gratia es.","403":"\u2020 tibi recte facere, quando quod facias perit.","404":"Qui vero?","405":"Rogitas? iam principio in aedibus","406":"turba istic nulla tibi erit: siquid uti voles,","407":"domo abs te adferto, ne operam perdas poscere.","408":"hic autem apud nos magna turba ac familia est,","409":"supellex, aurum, vestis, vasa argentea:","410":"ibi si perierit quippiam (quod te scio","411":"facile abstinere posse, si nihil obviam est),","412":"dicant: coqui abstulerunt, comprehendite,","413":"vincite, verberate, in puteum condite.","414":"horum tibi istic nihil eveniet: quippe qui","415":"ubi quid subripias nihil est. sequere hac me.","416":"Sequor.","417":"Heus, Staphyla, prodi atque ostium aperi.","418":"Qui vocat?","419":"Pythodicus.","420":"Quid vis?","421":"Hos ut accipias coquos","422":"tibicinamque obsoniumque in nuptias.","423":"Megadorus iussit Euclioni haec mittere.","424":"Cererin, Pythodice, has sunt facturi nuptias?","425":"Qui?","426":"Quia temeti nihil allatum intellego.","427":"At iam afferetur, si a foro ipsus redierit.","428":"Ligna hic apud nos nulla sunt.","429":"Sunt asseres?","430":"Sunt pol.","431":"Sunt igitur ligna, ne quaeras foris.","432":"Quid, impurate? quamquam Volcano studes,","433":"cenaene causa aut tuae mercedis gratia","434":"nos nostras aedis postulas comburere?","435":"Haud postulo.","436":"Duc istos intro.","437":"Sequimini.\u2014","438":"Curate. ego intervisam quid faciant coqui;","439":"quos pol ut ego hodie servem, cura maxuma est.","440":"nisi unum hoc faciam, ut in puteo cenam coquant:","441":"inde c\u00f3ctam sursum subducemus corbulis.","442":"si a\u00fatem deorsum comedent, si quid coxerint,","443":"superi incenati sunt et cenati inferi.","444":"sed verba hic facio, quasi negoti nil siet,","445":"rapacidarum ubi tantum sit in aedibus.","446":"Volui animum tandem confirmare hodie meum,","447":"ut bene me haberem filiai nuptiis.","448":"venio ad macellum, rogito pisces: indicant","449":"caros; agninam caram, caram bubulam,","450":"vitulinam, cetum, porcinam: cara omnia.","451":"atque eo fuerunt cariora, aes non erat.","452":"abeo \u00edratus illinc, quoniam nihil est qui emam.","453":"ita ill\u00eds impuris omnibus adii manum.","454":"deinde egomet mecum cogitare intervias","455":"occepi: festo die si quid prodegeris,","456":"profesto egere liceat, nisi peperceris.","457":"postquam hanc rationem ventri cordique edidi,","458":"accessit animus ad meam sententiam,","459":"quam minimo sumptu filiam ut nuptum darem.","460":"nunc tusculum emi hoc et coronas floreas:","461":"haec imponentur in foco nostro Lari,","462":"ut fortunatas faciat gnatae nuptias.","463":"sed quid ego apertas aedis nostras conspicor?","464":"et strepitust intus. numnam ego compilor miser?","465":"Aulam maiorem, si pote, ex vicinia","466":"pete: haec est parva, capere non quit.","467":"Ei mihi,","468":"perii hercle. a\u00farum rapitur, aula quaeritur.","469":"n\u00edmirum occidor, nisi ego intro huc propere propero currere.","470":"Apollo, quaeso, subveni mi atque adiuva,","471":"confige s\u00e1gittis fures thensaurarios,","472":"si cui in re tali iam subvenisti antidhac.","473":"sed cesso prius quam prorsus perii currere?","474":"Dromo, desquama piscis. tu, Machaerio,","475":"congrum, murenam exdorsua quantum potest.","476":"ego hinc artoptam ex proximo utendam peto","477":"a Congrione. tu istum gallum, si sapis,","478":"glabriorem reddes mihi quam volsus ludiust.","479":"sed quid hoc clamoris oritur hinc ex proximo?","480":"coqui hercle, credo, faciunt officium suom.","481":"fugiam intro, ne quid turbae hic itidem fuat.","482":"\u2020\u00d3ptati vires populares, \u00edncolae, accolae, \u00e1dvenae omnes,","483":"date viam qua fugere liceat, facite totae plateae pateant.","484":"neque ego umquam nisi hodie ad Bacchas veni in Bacchanal coquinatum,","485":"ita me miserum et meos discipulos fustibus male contuderunt.","486":"tot\u00fas doleo atque oppid\u00f3 perii, ita me \u00edste habuit senex g\u00fdmnasium;","487":"\u00e1ttat, perii hercle ego miser,","488":"\u00e1perit bacchanal, adest,","489":"s\u00e9quitur. scio quam rem geram: hoc","490":"ips\u00fas magist\u00e9r me d\u00f3cuit.","491":"neque l\u00edgna ego usquam gentium praeb\u00e9ri vidi p\u00falchrius,","492":"itaque \u00f3mnis exegit foras, me atque hos, onustos fustibus.","493":"Redi. qu\u00f3 fugis nunc? t\u00e9ne, tene.","494":"Quid, st\u00f3lide, clamas?","495":"Quia ad tr\u00eds viros iam ego d\u00e9feram nom\u00e9n tuom.","496":"Quam ob rem?","497":"Quia cultrum habes.","498":"Cocum decet.","499":"Quid comminatu s e s comminatu's","500":"mihi?","501":"Istud male factum arbitror, quia n\u00f3n latus f\u00f3di.","502":"Homo nullust te scelestior qui vivat hodie,","503":"neque quoi \u00e9go de industria \u00e1mplius male pl\u00fas libens f\u00e1xim.","504":"Pol ets\u00ed taceas, palam id quidem est: res ipsa testist;","505":"ita fustibus sum mollior magis quam \u00fallus cina\u00e9dus.","506":"sed quid tibi nos tactiost, mendice homo?","507":"Quae res?","508":"etiam rogitas? an quia minus quam a\u00e9quom erat feci?","509":"Sine, at h\u00e9rcle cum magn\u00f3 malo tuo, si h\u00f3c caput s\u00e9ntit.","510":"Pol ego haud scio quid post fuat: tuom n\u00fanc caput s\u00e9ntit.","511":"sed in aedibus quid tibi meis nam erat negoti","512":"me absente, nisi ego iusseram? volo sc\u00edre.","513":"Tace \u00e9rgo.","514":"quia venimus coctum ad nuptias.","515":"Quid tu, malum, c\u00faras,","516":"utrum crudum an coctum ego edim, nisi tu mi es tutor?","517":"Volo scire, s\u00ednas an non sinas nos coquere hic cenam?","518":"Volo scire ego item, meae domi mean s\u00e1lva futura?","519":"Vtinam mea mihi modo auferam, quae \u00e1dtuli, salva:","520":"me haud paenitet, tua ne expetam.","521":"Scio, n\u00e9 doce, novi.","522":"Quid est qu\u00e1 prohibes nunc gratia nos coquere hic cenam?","523":"quid fecimus, quid diximus tibi secus quam velles?","524":"Etiam rogitas, sceleste homo, qui angul\u00f3s in omnis","525":"mearum aedium et conclavium mihi pervium facitis?","526":"ibi ub\u00ed tibi erat negotium, ad focum si adesses,","527":"non fissile auferres caput: merito id tibi factum est.","528":"adeo ut tu meam sententiam iam noscere possis:","529":"si ad ianuam huc accesseris, nisi iussero, propius,","530":"ego te faciam miserrimus mortalis uti sis.","531":"scis iam meam sententiam.\u2014","532":"Quo abis? redi rursum.","533":"ita me bene amet Laverna, uti te iam, nisi reddi","534":"mih\u00ed vas\u00e1 iubes, p\u00edpulo hic differam ante a\u00e9dis.","535":"qu\u00edd ego nunc ag\u00e1m? ne ego edepol v\u00e9ni huc auspici\u00f3 malo.","536":"nummo sum conductus: plus iam medico mercedest opus.","537":"Hoc quidem hercle, quoquo \u00edbo, mecum erit, mecum feram,","538":"neque isti id in tantis periclis umquam committam ut siet.","539":"ite sane nunciam omnes, et coqui et tibicinae,","540":"etiam \u00edntro duce, si vis, vel gregem venalium,","541":"coquite, facite, festinate nunciam quantum libet.","542":"Temperi, postquam implevisti fusti fissorum caput.","543":"Intro abite, opera huc conducta est vostra, non oratio.","544":"Heus, senex, pro vapulando hercle \u00e9go abs te mercedem petam.","545":"coctum ego, non vapulatum, dudum conductus fui.","546":"Lege agito mecum. molestus ne sis. i et cenam coque,","547":"aut abi in malum cruciatum ab aedibus.","548":"Abi tu modo.\u2014","549":"Illic hinc abiit. di immortales, facinus audax incipit","550":"qui cum opulento pauper homine coepit rem habere aut negotium.\u2020","551":"veluti Megadorus temptat me \u00f3mnibus miserum modis,","552":"qui simulavit mei honoris mittere huc causa coquos:","553":"is ea causa misit, hoc qui surriperent misero mihi.","554":"condigne etiam meus med intus gallus gallinacius,","555":"qui \u00e9rat anu peculiaris, perdidit paenissume.","556":"ubi erat haec defossa, occepit ibi scalpurrire ungulis","557":"cirum circa. quid opust verbis? ita mihi pectus peracuit:","558":"capio fustem, obtrunco gallum, furem manufestarium.","559":"credo edepol ego illi mercedem gallo pollicitos coquos,","560":"si id palam fecisset. exemi ex manu \u2020 manubrium.","561":"quid opust verbis? facta est pugna in gallo gallinacio.","562":"sed Megadorus meus affinis eccum incedit a foro.","563":"iam hunc non ausim praeterire, quin consistam et conloquar.","564":"Narravi amicis multis consilium meum","565":"de condicione hac. Euclionis filiam","566":"laudant. sapienter factum et consilio bono.","567":"nam meo quidem animo s\u00ed idem faciant ceteri","568":"opulentiores, pauperiorum filias","569":"ut indotatas ducant uxores domum,","570":"et multo fiat civitas concordior,","571":"et inv\u00eddia nos minore utamur quam utimur,","572":"et illa\u00e9 malam rem metuant quam metuont magis,","573":"et nos minore sumptu simus quam sumus.","574":"in maximam illuc populi partem est optimum;","575":"in pauciores avidos altercatio est,","576":"quorum animis avidis atque insatietatibus","577":"neque lex neque sutor capere est qui possit modum.","578":"namque hoc qui dicat \u201cquo illae nubent divites","579":"dotatae, si istud ius pauperibus ponitur?\u201d","580":"quo lubeant, nubant, dum dos ne fiat comes.","581":"hoc s\u00ed ita fiat, mores meliores sibi","582":"parent, pro dote quos ferant, quam nunc ferunt,","583":"ego faxim muli, pretio qui superant equos,","584":"sint viliores Gallicis cantheriis.","585":"Ita me di amabunt ut ego hunc ausculto lubens.","586":"nimis l\u00e9pide fecit verba ad parsimoniam.","587":"Nulla igitur dicat \u201cequidem dotem ad te adtuli","588":"maiorem multo quam tibi erat pecunia;","589":"enim m\u00edhi quidem aequomst purpuram atque aurum dari,","590":"ancillas, mulos, muliones, pedisequos,","591":"salutigerulos pueros, vehicla qui vehar.\u201d","592":"Vt matronarum hic facta pernovit probe.","593":"moribus praefectum mulierum hunc factum velim.","594":"Nunc quoquo venias plus plaustrorum in aedibus","595":"videas quam ruri, quando ad villam veneris.","596":"sed hoc \u00e9tiam pulchrum est praequam ubi sumptus petunt.","597":"stat fullo, phyrgio, aurifex, lanarius;","598":"caupones patagiarii, indusiarii,","599":"flammarii, violarii, carinarii;","600":"stant manulearii, stant \u2020 murobatharii,","601":"propolae linteones, calceolarii;","602":"sedent\u00e1rii sutores diabathrarii,","603":"solearii astant, astant molocinarii;","604":"petunt fullones, sarcinatores petunt;","605":"strophiarii astant, astant semul sonarii.","606":"iam hosce absolutos censeas: cedunt, petunt","607":"treceni, cum stant thylacistae in atriis","608":"textores limbularii, arcularii.","609":"ducuntur, datur aes. iam absolutos censeas,","610":"cum incedunt infectores corcotarii,","611":"aut aliqua mala crux semper est, quae aliquid petat.","612":"Compellarem ego illum, ni metuam ne desinat","613":"memorare mores mulierum: nunc sic sinam.","614":"Vbi nugivendis res soluta est omnibus,","615":"ibi ad postremum cedit miles, aes petit.","616":"itur, putatur ratio cum argentario;","617":"miles inpransus astat, aes censet dari.","618":"ubi disputata est ratio cum argentario,","619":"etiam ipsus ultro debet argentario:","620":"spes prorogatur militi in alium diem.","621":"haec sunt atque aliae multae in magnis dotibus","622":"incommoditates sumptusque intolerabiles.","623":"nam quae indotata est, ea in potestate est viri;","624":"dotatae mactant et malo et damno viros.","625":"sed eccum adfinem ante aedes. quid agis, Euclio?","626":"Nimium lubenter edi sermonem tuom.","627":"An audivisti?","628":"Vsque a principio omnia.","629":"Tamen me\u00f3 quidem animo aliqu\u00e1nto facias rectius,","630":"si nitidior sis filiai nuptiis.","631":"Pro re nitorem et gloriam pro copia","632":"qui habent, meminerunt sese unde oriundi sient.","633":"neque pol, Megadore, mihi neque quoiquam pauperi","634":"opinione melius res structa est domi.","635":"Immo est quod satis est , et di faciant ut siet","636":"plus plusque et istuc sospitent quod nunc habes.","637":"Illud mihi verbum non placet quod nunc habes.","638":"tam hoc scit me habere quam egomet. anus fecit palam.","639":"Quid tu te solus e senatu sevocas?","640":"Pol ego ut te accusem merito meditabar.","641":"Quid est?","642":"Quid sit me rogitas? qui mihi omnis angulos","643":"furum implevisti in aedibus misero mihi,","644":"qui mi intro misti in aedis quingentos coquos,","645":"cum senis manibus, genere Geryonaceo;","646":"quos si Argus servet, qui oculeus totus fuit,","647":"quem quondam Ioni Iuno custodem addidit,","648":"is numquam servet. praeterea tibicinam,","649":"quae mi interbibere sola, si vino scatat,","650":"Corinthiensem fontem Pirenam potest.","651":"tum obsonium autem\u2014","652":"Pol vel legioni sat est.","653":"etiam agnum misi.","654":"Quo quidem agno sat scio","655":"magis curionem nusquam esse ullam beluam.","656":"Volo ego ex te scire qui sit agnus curio.","657":"Quia ossa ac pellis totust, ita cura macet.","658":"quin exta inspicere in sole ei vivo licet:","659":"ita is pellucet quasi lanterna Punica.","660":"Caedundum conduxi \u00e9go illum.","661":"Tum tu idem optumumst","662":"loces \u00e9fferendum; nam iam, credo, mortuost.","663":"Potare ego hodie, Euclio, tecum volo.","664":"Non potem \u00e9go quidem hercle.","665":"At ego iussero","666":"cadum unum vini veteris a me adferrier.","667":"Nolo hercle, nam mihi bibere decretum est aquam.","668":"Ego te hodie reddam madidum, si vivo, probe,","669":"tibi cui decretum est bibere aquam.","670":"Scio quam rem agat:","671":"ut me deponat vino, eam adfectat viam,","672":"post hoc quod habeo ut commutet coloniam.","673":"ego id cavebo, nam alicubi abstrudam foris.","674":"ego faxo et operam et vinum perdiderit simul.","675":"Ego, nisi quid me vis, eo lavatum, ut sacruficem.\u2014","676":"Edepol, ne tu, aula, multos inimicos habes","677":"atque istuc aurum quod tibi concreditum est.","678":"nunc hoc mihi factu est optumum, ut ted auferam,","679":"aula, in Fidei fanum: ibi abstrudam probe.","680":"Fides, novisti me et ego te: cave sis tibi,","681":"ne in me mutassis nomen, si hoc concreduo.","682":"ibo ad te fretus tua, Fides, fiducia.\u2014","683":"H\u00f3c est servi facinus frugi, facere quod ego persequor,","684":"ne morae molestiaeque imperium erile habeat sibi.","685":"nam qui ero ex sententia servire servos postulat,","686":"in erum matura, in se sera condecet capessere.","687":"sin dormitet, ita dormitet, servom sese ut cogitet.","688":"n\u00e1m qui amanti ero s\u00e9rvitutem servit, quasi ego servio,","689":"si \u00e9rum videt superare amorem, hoc servi esse officium reor,","690":"retinere ad salutem, non enim quo incumbat eo impellere.","691":"quasi pueri qui nare discunt scirpea induitur ratis,","692":"qui laborent minus, facilius ut nent et moveant manus,","693":"eodem modo servom ratem esse amanti ero aequom censeo,","694":"ut eum toleret, ne pessum abeat tamquam ","695":"\u2020 erile imperium ediscat, ut quod frons velit oculi sciant;","696":"quod iubeat citis quadrigis citius properet persequi.","697":"qui \u00e9a curabit, abstinebit censione bubula,","698":"nec sua opera rediget umquam \u00edn splendorem compedes.","699":"nunc erus meus amat f\u00edliam huius Euclionis pauperis;","700":"eam ero nunc renuntiatum est nuptum huic Megadoro dari.","701":"is speculatum huc misit me, ut quae fierent fieret particeps.","702":"nunc sine omn\u00ed suspicione in ara hic adsidam sacra;","703":"hinc ego et huc et illuc potero quid agant arbitrarier.","704":"Tu modo cave quoiquam indicassis aurum meum esse istic, Fides:","705":"non metuo ne quisquam inveniat, ita probe in latebris situmst.","706":"edepol ne illic pulchram praedam ag\u00e1t, si quis illam invenerit","707":"aulam onustam auri; verum id te quaeso ut prohibessis, Fides.","708":"nunc lavabo, ut rem divinam faciam, ne affinem morer","709":"quin ubi accers\u00e1t meam extemplo filiam ducat domum.","710":"vide, Fides, etiam atque etiam nunc, salvam ut aulam abs te auferam:","711":"tuae fide concredidi aurum, in tuo luco et fano est situm.\u2014","712":"Di immortales, quod ego hunc hominem facinus audivi loqui:","713":"se aulam onustam auri abstrusisse hic intus in fano Fide.","714":"cave tu illi fidelis, quaeso, potius fueris, quam mihi.","715":"atque hic pater est, ut ego opinor, huius, erus qu\u00e1m amat, virginis .","716":"ibo hinc intro, perscrutabor fanum, si inveniam uspiam","717":"aurum, d\u00fam hic est occupatus. sed si repperero, o Fides,","718":"mulsi congialem plenam faciam tibi fideliam.","719":"id adeo tibi faciam; verum ego mihi bibam, ubi id fecero.\u2014","720":"Non temere est quod corvos cantat mihi nunc ab laeva manu;","721":"semul radebat pedibus terram et voce croccibat sua:","722":"continuo meum cor coepit artem facere ludicram","723":"atque in pectus emicare. sed ego cesso currere?","724":"I foras, lumbrice, qui sub terra erepsisti modo,","725":"qui modo nusquam comparebas, nunc, cum compares, peris.","726":"ego pol te, praestrigiator, miseris iam accipiam modis.","727":"Quae te mala crux agitat? quid tibi mecum est commerci, senex?","728":"quid me adflictas? quid me raptas? qua me causa verberas?","729":"Verberabilissime, etiam rogitas, non fur, sed trifur?","730":"Quid tibi s\u00farrupui?","731":"Redde huc sis.","732":"Quid tibi vis reddam?","733":"Rogas?","734":"Nil equidem tibi abstuli.","735":"At illud quod tibi abstuleras cedo.","736":"ecquid agis?","737":"Quid ag\u00e1m?","738":"Auferre non potes.","739":"Quid vis tibi?","740":"Pone.","741":"Id quidem pol te datare credo consuetum, senex.","742":"Pone hoc sis, aufer cavillam, non ego nunc nugas ago.","743":"Quid ego ponam? quin tu eloquere quidquid est suo nomine.","744":"non hercle equidem quicquam sumpsi nec tetigi.","745":"Ostende huc manus.","746":"Em tibi, ostendi, eccas.","747":"Video. age ostende etiam tertiam.","748":"Laruae hunc atque intemperiae insaniaeque agitant senem.","749":"facisne iniuriam mihi?","750":"Fateor, quia non pendes, maximam.","751":"atque id quoque iam fiet, nisi fatere.","752":"Quid fatear tibi?","753":"Quid abstulisti hinc?","754":"Di me perdant. si ego tui quicquam abstuli","755":"nive adeo abstulisse vellem.","756":"Agedum, excutedum pallium.","757":"Tuo arbitratu.","758":"Ne inter tunicas habeas.","759":"Tempta qua lubet.","760":"Vah, scelestus quam benigne: ut ne abstulisse intellegam.","761":"novi sycophantias. age rusum \u00f3stende huc manum","762":"dexteram.","763":"Em.","764":"Nunc laevam ostende.","765":"Quin equidem ambas profero.","766":"Iam scrutari mitto. redde huc.","767":"Quid reddam?","768":"A, nugas agis,","769":"certe habes.","770":"Habeo ego? quid habeo?","771":"Non dico, audire expetis.","772":"id meum, quidquid habes, redde.","773":"Insanis: perscrutatus es","774":"tuo arbitratu, neque tui me quicquam invenisti penes.","775":"M\u00e1ne, mane. qu\u00eds illic est? quis hic \u00edntus alter \u00e9rat tecum simul?","776":"perii hercle: ille nunc \u00edntus turbat, hunc si amitto hic abierit.","777":"postremo hunc iam perscrutavi, hic nihil habet. abi quo lubet.","778":"Iuppiter te dique perdant.","779":"Haud male egit gratias.","780":"ibo intro atque illi socienno tuo iam interstringam gulam.","781":"fugin hinc ab oculis? abin an non?","782":"Abeo.","783":"Cave sis \u2020 te videam.\u2014","784":"Emortuom ego me mavelim leto malo","785":"quam non ego illi d\u00e9m hodie insidias seni.","786":"nam h\u00edc iam non audebit aurum abstrudere:","787":"credo ecferet iam secum et mutabit locum.","788":"attat, foris cr\u00e9puit. senex eccum aurum ecfert foras.","789":"tantisper huc ego ad i\u00e1nuam concessero.","790":"Fide censebam maxumam multo fidem","791":"esse, ea sublevit os mihi paenissume:","792":"ni subvenisset corvos, periissem miser.","793":"nimis hercle ego illum corvom ad me veniat velim,","794":"qui indicium fecit, ut ego \u00edlli aliquid boni","795":"dicam; nam quod edit tam duim quam perduim.","796":"nunc hoc ubi abstr\u00fadam cogito solum locum.","797":"Silvani lucus extra murum est avius,","798":"crebro salicto oppletus. ibi sumam locum.","799":"certumst, Silvano potius credam quam Fide.\u2014","800":"Euge, euge, di me salvom et servatum volunt.","801":"iam ego ill\u00fac praecurram atque inscendam aliquam in arborem","802":"indeque \u00f3bservabo, a\u00farum ubi abstrudat senex.","803":"quamquam hic manere m\u00e9 erus sese iusserat;","804":"certum est, malam rem potius quaeram cum lucro.\u2014","805":"Dixi tibi, mater, iuxta rem mecum tenes,","806":"super Euclionis filia. nunc te obsecro","807":"resecroque, mater, quod dudum obsecraveram:","808":"fac mentionem cum avonculo, mater mea.","809":"Scis tute facta velle me quae tu velis,","810":"et ist\u00fac confido a fratre me impetrassere;","811":"et causa iusta est, siquidem ita est ut praedicas,","812":"te eam c\u00f3mpressisse vinulentum virginem.","813":"Egone ut te advorsum mentiar, mater mea?","814":"Perii, mea nutrix. obsecro te, uterum dolet.","815":"Iuno Lucina, tuam fidem!","816":"Em, mater mea,","817":"tibi rem potiorem verbo: clamat, parturit.","818":"Ei hac intro mecum, gnate mi, ad fratrem meum,","819":"ut ist\u00fac quod me oras impetratum ab eo auferam.\u2014","820":"I, iam sequor te, mater. sed servom meum","821":"Strobilum miror ubi sit, quem ego me iusseram","822":"hic opperiri. nunc ego mecum cogito:","823":"si mihi dat operam, me illi irasci iniurium est.","824":"ibo intro, ub\u00ed de capite meo sunt comitia.\u2014","825":"Picis divitiis, qui aureos montes colunt,","826":"ego solus supero. nam istos reges ceteros","827":"memorare nolo, hominum mendicabula:","828":"ego sum ille rex Philippus. o lepidum diem.","829":"nam ut dudum hinc abii, multo illo adveni prior","830":"multoque prius me conlocavi in arborem","831":"ind\u00e9que spectabam a\u00farum ubi abstr\u00fadebat senex.","832":"ubi ille \u00e1biit, ego me deorsum duco de arbore,","833":"exfodio aulam auri plenam. inde ex eo loco","834":"video recipere se senem; ille me non videt,","835":"nam ego declinavi paululum me extra viam.","836":"attat, eccum ipsum. \u00edbo ut hoc condam domum.\u2014","837":"Perii \u00ednterii occidi. qu\u00f3 curram? quo n\u00f3n curram? tene, t\u00e9ne. quem? quis?","838":"nesci\u00f3, nil video, ca\u00e9cus eo atque equid\u00e9m quo eam aut ubi sim a\u00fat qui sim","839":"neque\u00f3 cum animo certum \u00ednvestigare. \u00f3bsecro vos ego, mi a\u00faxilio,","840":"oro \u00f3btestor, sit\u00eds et hominem dem\u00f3nstretis, quis eam \u00e1bstulerit.","841":"quid est? qu\u00edd ridetis? n\u00f3vi omnes, scio f\u00fares esse hic c\u00f3mplures,","842":"qui v\u00e9stitu et creta \u00f3ccultant sese \u00e1tque sedent quasi s\u00ednt frugi.","843":"quid a\u00eds tu? tibi cred\u00e9re certum est, nam ess\u00e9 bonum ex voltu c\u00f3gnosco.","844":"hem, n\u00e9mo habet horum? occ\u00eddisti. dic \u00edgitur, quis habet? n\u00e9scis?","845":"heu m\u00e9 miserum, miser\u00e9 perii, male p\u00e9rditus, pessime ornatus eo:","846":"tant\u00fam gemiti et mali ma\u00e9stitiaeque hic di\u00e9s mi optul\u00edt, famem et pa\u00faperiem.","847":"perdit\u00edssimus ego sum omnium \u00edn terra; nam quid mi \u00f3pust vita, qui t\u00e1ntum auri","848":"perdid\u00ed, quod concust\u00f3divi sed\u00falo? egomet me d\u00e9fraudavi","849":"anim\u00famque meum geni\u00famque meum; nunc e\u00f3 alii laet\u00edficantur","850":"meo m\u00e1lo et damno. pati n\u00e9queo.","851":"Qu\u00ednam homo hic ante a\u00e9dis nostras \u00e9iulans conqu\u00e9ritur maerens?","852":"\u00e1tque hic quidem Euclio \u00e9st, ut opinor. \u00f3ppido ego interi\u00ed: palamst res,","853":"scit peperisse iam, ut ego opinor, filiam suam. nunc mi incertumst","854":"abeam an maneam, an adeam an fugiam. quid agam \u00e9depol nescio.","855":"Qu\u00eds homo hic loquitur?","856":"\u00c9go sum miser.","857":"Immo \u00e9go sum, et misere p\u00e9rditus,","858":"cui tanta mala maestitudoque optigit.","859":"Animo bono es.","860":"Quo, obsecro, pacto esse possum?","861":"Quia istuc facinus, quod tuom","862":"sollicitat animum, id ego feci et fateor.","863":"Quid ego ex te audio?","864":"Id quod verumst.","865":"Quid ego de te commerui, adulescens, mali,","866":"quam ob rem ita faceres meque meosque perditum ires liberos?","867":"Deus impulsor mihi fuit, is me \u00e1d illam inlexit.","868":"Quo modo?","869":"Fateor peccavisse \u00e9t me culpam commeritum scio;","870":"id adeo te oratum advenio ut animo aequo ignoscas mihi.","871":"Cur id ausu's ausu s e s facere, ut id quod non tuom esset tangeres?","872":"Quid vis fieri? factum est illud: fieri infectum non potest.","873":"deos credo voluisse; nam ni vellent, non fieret, scio.","874":"At ego deos credo voluisse ut \u00e1pud me te in nervo enicem.","875":"Ne \u00edstuc dixis.","876":"Quid tibi ergo meam me invito tactiost?","877":"Quia vini vitio atque amoris feci.","878":"Homo audacissime,","879":"cum istacin te oratione huc ad me adire ausum, impudens!","880":"nam si istuc ius est ut tu istuc excusare possies,","881":"luci claro deripiamus aurum matronis palam,","882":"post id si prehensi simus, excusemus ebrios","883":"nos fecisse amoris causa. nimis vilest vinum atque amor,","884":"si ebrio atque amanti impune facere quod lubeat licet.","885":"Quin tibi ultro supplicatum venio ob stultitiam meam.","886":"Non mi homines placent qui quando male fecerunt purigant.","887":"tu illam scibas non tuam esse: non attactam oportuit.","888":"Ergo quia sum tangere ausus, haud causificor quin eam","889":"ego habeam potissimum.","890":"Tun habeas me invito meam?","891":"Haud te invito postulo; sed meam esse oportere arbitror.","892":"quin tu iam invenies, inquam, meam illam esse oportere, Euclio.","893":"Iam quidem hercle te ad praetorem rapiam et tibi scribam dicam,","894":"nisi refers.","895":"Quid tibi ego referam?","896":"Quod surripuisti meum.","897":"Surripui ego tuom? unde? aut quid id est?","898":"Ita te amabit Iuppiter,","899":"ut tu nescis.","900":"Nisi quidem tu mihi quid quaeras dixeris.","901":"Aulam auri, inquam, te reposco, quam tu confessu's confessu s e s mihi","902":"te abstulisse.","903":"Neque edepol ego dixi neque feci.","904":"Negas?","905":"Pernego immo. nam neque ego aurum neque istaec aula quae siet","906":"scio nec novi.","907":"Illam, ex Silvani luco quam abstuleras, cedo.","908":"i, refer. dimidiam tecum potius partem dividam.","909":"tam etsi fur mihi es, molestus non ero. i vero, refer.","910":"Sanus tu non es qui furem me voces. ego te, Euclio,","911":"d\u00e9 alia re rescivisse censui, quod ad me attinet;","912":"\u2020 magna est res quam ego tecum otiose, si otium est, cupio loqui.","913":"Dic bona fide: tu id aurum non surripuisti?","915":"Neque eum scis qui abstulerit?","916":"Istuc quoque bona.","917":"Atque id si scies","918":"qui abstulerit, mihi indicabis?","919":"Faciam.","920":"Neque partem tibi","921":"ab eo qui habet indipisces neque furem excipies?","922":"Ita.","923":"Quid si fallis?","924":"Tum me faciat quod volt magnus Iuppiter.","925":"Sat habeo. age nunc loquere quid vis.","926":"Si me novisti minus,","927":"g\u00e9nere quo sim gn\u00e1tus: hic mihi \u00e9st Megadorus avonculus,","928":"meus pater fuit Ant\u00edmachus, ego vocor Lyconides,","929":"mater est Eunomia.","930":"Novi genus. nunc quid vis? id volo","931":"noscere.","932":"Filiam ex te t\u00fa habes.","933":"Immo \u00e9ccillam domi.","934":"Eam tu despondisti, opinor, meo avonculo.","935":"Omnem rem tenes.","936":"Is me nunc renuntiare repudium iussit tibi.","937":"Repudium rebus paratis, exornatis nuptiis?","938":"ut illum di immortales omnes deaeque quantum est perduint,","939":"quem propter hodie auri tantum perdidi infelix, miser.","940":"Bono animo es, bene dice. nunc quae res tibi et gnatae tuae","941":"bene feliciterque vortat\u2014ita di faxint, inquito.","942":"Ita di faciant.","943":"Et mihi ita di faciant. audi nunciam.","944":"qui homo culpam admisit in se, nullust tam parvi preti,","945":"quom pudeat, quin purget sese. nunc te obtestor, Euclio,","946":"ut si quid ego erga te imprudens peccavi aut gnatam tuam,","947":"ut mi ignoscas eamque uxorem mihi des, ut leges iubent.","948":"ego me iniuriam fecisse filiae fateor tuae,","949":"Cereris vigiliis, per vinum atque impulsu adulescentiae.","950":"Ei mihi, qu\u00f3d ego facinus ex te a\u00fadio?","951":"Cur eiulas,","952":"qu\u00e9m ego avom feci iam ut esses filiai nuptiis?","953":"nam tua gnata peperit, decumo mense post: numerum cape;","954":"ea re repudium remisit avonculus causa mea.","955":"i intro, exquaere, sitne ita ut ego praedico.","956":"Perii oppido,","957":"ita mihi ad malum malae res plurimae se adglutinant.","958":"ibo intro, ut quid huius verum sit sciam.\u2014","959":"Iam te sequor.","960":"haec pr\u00f3pemodum iam esse \u00edn vado sal\u00fatis res vid\u00e9tur.","961":"nunc servom esse ubi dicam meum Strobilum non reperio;","962":"nisi etiam hic opperiar tamen paulisper; postea intro","963":"hunc subsequar. nunc interim spatium ei dabo exquirendi","964":"meum factum ex gnatae pedisequa nutrice anu: ea rem novit.","965":"Di \u00edmmortales, qu\u00edbus et quantis m\u00e9 donatis ga\u00fadiis.","966":"quadrilibrem aulam a\u00faro onustam h\u00e1beo. quis me est ditior?","967":"quis me Athenis nunc magis quisquam est homo cui di sint propitii?","968":"Certo enim ego vocem hic loquentis modo mi audire visus sum.","969":"Hem,","970":"\u00e9rumne ego aspici\u00f3 meum?","971":"Vide\u00f3n ego hunc serv\u00f3m meum?","972":"Ipsus est.","973":"Haud alius est.","974":"Congrediar.","975":"Contollam gradum.","976":"credo ego illum, \u00fat iussi, e\u00e1mpse anum adiisse, huius nutr\u00edcem virginis.","977":"Quin ego illi me invenisse dico hanc praedam atque eloquar,","978":"igitur orabo ut manu me emittat. ibo atque eloquar.","979":"repperi\u2014","980":"Quid repperisti?","981":"Non quod pueri clamitant","982":"in faba se repperisse.","983":"Iamne autem, ut soles? deludis.","984":"Ere, mane, eloquar iam, ausculta.","985":"Age ergo loquere.","986":"Repperi hodie,","987":"ere, divitias nimias.","988":"Vbinam?","989":"Quadrilibrem, inquam, aulam auri plenam.","990":"Quod ego facinus audio ex te? Euclioni hic seni subripuit.","991":"ubi id est aurum?","992":"In arca apud me. nunc volo me emitti manu.","993":"\u00c9gone te emitt\u00e1m manu,","994":"sc\u00e9lerum cumulatissume?","995":"Abi, ere, scio quam rem geras.","996":"l\u00e9pide hercle animum tuom temptavi. i\u00e1m ut eriperes apparabas:","997":"quid faceres, si repperissem?","998":"Non potes probasse nugas.","999":"i, redde aurum.","1000":"Reddam ego aurum?","1001":"Redde, inquam, \u00fat huic reddatur.","1002":"Vnde?","1003":"Quod modo fassu's fassu s e s esse in arca.","1004":"Soleo hercle ego garrire nugas.","1005":"","1006":"It\u00e1 loquor.","1007":"At scin quo modo?","1009":"Vel hercle \u00e9nica,","1010":"numquam hinc feres a me ","1012":"pro ill\u00eds corcotis, str\u00f3phiis, sumptu ux\u00f3rio","1013":"ut admemordit hominem","1014":"ego ecfodiebam \u00edn die denos scrobes.","1015":"nec noctu nec diu","1016":"quietus umquam servabam eam: nunc dormiam.","1017":"qui mi holera cruda ponunt, hallec adduint."},"urn":"urn:cts:latinLit:phi0119.phi003.perseus-lat2-simple","credit":"Perseus","meta":"line","work":"aulularia","edition":"Plautus, Titus Maccius, creator; Leo, Friedrich, 1851-1914, editor","author":"plautus, titus maccius."}
{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00429.opp-grc1-simple",
    "text":{
        "0":"\n \n ΥΠΕΡ ΕΑΥΤΟΥ ΔΙΑ ΤΗΝ ΠΡΟΣ \n ΑΝΤΙΟΧΟΝ ΣΥΝΗΓΟΡΙΑΝ. \n Οἱ μὲν βέλτιστοι τῶν ἐν τῇ πόλει καὶ \nφθόνου πλεῖστον ἀπέχοντες κἀν ταῖς εἰς αὐτὴν εὐερ-\nγεσίαις τοῖς τ’ εὖ πεπονθόσι καὶ τοῖς πεποιηκόσι \nσυγχαίροντες ἐπαινοῦσι τὴν γεγενημένην ὑπ’ ἐμοῦ τῷ\nσιτοποιῷ βοήθειαν καὶ τό τε δίκαιον ἔχειν αὐτὴν καὶ\nτὸ κοινῇ συμφέρον ὁμολογοῦσιν, οἱ δ’ αὑτῶν\nμενοι ζημίαν, εἴ τι δόξαιμι πεποιηκέναι χρηστόν, πο-\nνηρόν τε εἶναι τὸ πεπραγμένον φασὶ καὶ πονηροῦ \nτρόπου σημεῖον. ἐγὼ δὲ ἕνεκα μὲν τοῦ τῶν\nτων | ἀνθρώπων καταφρονεῖν οὐδένα ἂν ἐποιη- \n \n \n \n \n \n \n \n \n \n \n \n \n\n \nσάμην λόγον, κελευόντων δὲ τῶν φίλων καὶ νῦν τι\nλέγειν οὐκ ἐνῆν μοι σιωπᾶν. \n 2. Ἐρῶ δὲ ἃ πάντες ἐπίστασθε καὶ περὶ ὧν οὐκ\nἄν τις εἰπεῖν τολμήσειεν ὅτι ψεύδομαι. τοῦ δήμου\n γὰρ θορύβοις οὐκ ἐννόμοις τὰ θεάματα μὲν τῆς σκη-\nνῆς ἐξελάσαντος, φόβον δὲ παρέχοντος ὑπὲρ μειζόνων\nλέγοντος περὶ τὸν ἄρτον ἀδικεῖσθαι τὴν πόλιν ὁ μὲν\nἄρχων ἀντὶ τοῦ ταῦτα ἀπειλαῖς ἐπισχεῖν πάνθ’ ἃ βού-\nλοιντο ποιήσειν εἰπὼν ἀνέστη, τῆς ὑστεραίας δὲ τὸ\n παρὰ τῶν πολλῶν θράσος εἰς τοῦτο προήγαγε τὰ\nπράγματα, ὥσθ’ ὁ μὲν ἐνομοθέτει τὰ τοῖς πολλοῖς μὲν\nἥδιστα, τὸ δυνατὸν δὲ οὐκ ἔχοντα, δρόμος δὲ ἀνδρῶν\nκαὶ γυναικῶν ἐπὶ τοὺς φαινομένους τῶν ἄρτων οὐκ\nὀλίγος. οἱ πολλοὶ δὲ προσῄεσαν <μὲν>\n κόσιν ἐπ’ ὠνῇ διδόντες ἀργύριον, ἀκούοντες δὲ οὐκ\nεἶναι καὶ ἅμα καθορῶντες ἀπῄεσαν ποιοῦντες καὶ\nγοντες ἃ εἰκὸς τοὺς ἀπολεῖσθαι νομίζοντας.",
        "1":"ἡμέρα\nδευτέρα καὶ πληγαὶ περὶ τοὺς ἄρτους καὶ τοῦ πρίασθαι\n δυνηθέντος τὸ μὴ δυνηθὲν πλέον. τρίτη καὶ τὸ κακὸν\n χαλεπώτερον, | ὥσθ’ ἡμῖν λελουμένοις ἀπιοῦσι\nτοὺς πεινῶντας παρακολουθοῦντας λέγειν, ὡς οὐ\nροντες δειπνήσομεν· εἶναι γὰρ πῦρ. ἡ τετάρτη λόγον\n \n \n\n \nεἶχεν ἐπὶ τῆς ἀγορᾶς οὐκ ὀλίγον τεθνάναι μὲν γέρον-\nτας, τεθνάναι δὲ παιδία. καὶ γραῦν δὲ ἑώρων παιδίον\nφέρουσαν αὐτὸ τοῦτο βοῶσαν, ὡς εἰ μή τις ἄρτου\nμεταδοίη, τεθνήξεται, καὶ ἅμα προὔτεινε τὴν τιμήν.\n",
        "2":"ὁ δὲ ἄρτος ἦν περιμάχητος, καὶ ἀλλήλους ἐώθουν \nκαί που καὶ ἔπληττον καὶ ἦν πολλοῦ τότε τὸ ἰσχύειν\nἄξιον. ὁ δὲ ἀσθενέστερος ἄρτον μὲν οὐκ ἔφερεν οἴ-\nκαδε, τραύματα δὲ καὶ κατερρωγυῖαν ἐσθῆτα. τοῦτο\nτῶν πολιτευομένων ἐκένωσε τὴν πόλιν καὶ ἦσαν ἐν\nἀγροῖς τὸ μὴ συγκατακαυθῆναι ταῖς αὑτῶν οἰκίαις ἐν \nκέρδει ποιούμενοι· ταῦτα γὰρ ἠλπίζετο. \n 5. Ἐν τούτῳ τῷ κλύδωνι κινεῖ μέ τις θεῶν, οὐ\nγὰρ ἐμόν γε τὸ ἔργον, εἰπεῖν τι πρὸς τὸν ἄρχοντα\nπερὶ τοῦ κατειληφότος πάθους, καὶ κομισθεὶς οἰκετῶν\nχερσίν, ὁ γὰρ ἵππος ἔτυχεν ἀπών, τὰ μὲν ἐπιτιμήσας, \nτὰ δὲ παραινέσας, τὰ δὲ φοβήσας, ἔστ·ι δὲ ὅπου καὶ\nδεηθεὶς μόλις ἀπέστησα τῆς πολλῆς φιλονεικίας ἣν\nεἶχεν ὑπὲρ τῶν ἀδυνάτων.",
        "3":"οὐ μὴν ἐξήρκει γε τοῦτο\nπρὸς τὴν ἐπανόρθωσιν, ἀλλ’ ἔδει καὶ τοὺς ἀρτοποιοὺς\n \n \n \n\n \nκατάγειν ἀπό τε τῶν ὁρῶν καὶ τῶν ἄντρων ἐν οἷς\nαὑτοὺς κατακρύψαντες εἶχον. τοῦτο δὲ οὐκ ἦν εὔ-\nπορον ἀπιστουμένων μὲν ὑποσχέσεων, ἀπιστουμένων\nδὲ ὅρκων. ὡς δὲ ἐμαυτὸν ἔδωκα τῷ πράγματι\n καὶ δι’ ὧν ἐξῆν αὐτοῖς διελέχθην, ἀξιόπιστον ἔχειν\nἐγγυητὴν ἡγησάμενοι καὶ ἅμα μεμνῆσθαι παλαιᾶς\nεἰπόντες χάριτος, ἡνίκα αὐτοὺς ἐξήρπασα πληγῶν\n καὶ βασανιστῶν μακρῶν μὲν πρὸς τὸν | ἔμ-\nφρονα Φιλάγριον λόγων οὐ δεηθείς, τοῦ δὲ κινῆ-\n σᾶι τὴν κεφαλὴν ὡς ἐπὶ σκληροῖς ἀρκέσαντος, ἀντὶ\nτοίνυν ἐκείνων ἔφασαν οὐδὲν ὅ τι οὐ ποιή-\nσομεν, οὔδει τὰ σώματα τῶν τέκνων προσθεῖ-\nναι δέοι τοῖς φρυγάνοις.",
        "4":"τοιαῦτα εἰπόντες\nπροσέθεσαν τὸ ἔργον καὶ πρὸς τοσοῦτον ἧκε προθυ-\n μίας ἕκαστος, ὥστ’ ἀποχρῆσαι νύκτα μίαν πρὸς τηλι-\nκαύτην μεταβολήν. καὶ οὔπω μὲν ἡμέρα, πάντα δὲ\nἄρτων ἔμπλεα, ὥσθ’ οἱ μὲν ἐξέκειντο, οἱ δ’ ἄνθρωποι\nπαρῄεσαν τὰς περὶ τὴν ὠνὴν σπουδὰς τοῦ ’κείνων\nπλήθους ἀνελόντος δόντος θαρρεῖν ἅπασιν, ὡς ὁπόταν\n τις ἔλθῃ, λαβεῖν ἐξείη.",
        "5":"οἵαν δὲ ἡδονὴν ἥδονται\n \n \n\n \nναυαγίαν ἐγγὺς οὖσαν ἄνθρωποι διαφυγόντες τῇ τῶν\nΤυνδαριδῶν ἐπικουρίᾳ, ἢ οἵαν λυθείσης πολιορκίας\nοἱ τέως καθειργμένοι, τοιαύτην ἡμεῖς ἐπὶ τὴν προτέ-\nραν μορφὴν τῆς ἀγορᾶς ἡκούσης, ὥστε περιβάλλοντες\nἀλλήλους ἐφιλοῦμεν τῶν ἀπὸ τοῦ πεινῆν κινδύνων \nἐκβεβλημένων. \n 9. Ἐπαινουμένων δὲ τῶν τε ἄλλων θεῶν καὶ τῆς\nΤύχης καὶ τῶν ἐκείνοις ὑπηρετηκότων ἀνθρώπων\nἐφίστησι τῇ πράσει τῇ τῶν ἄρτων Κάνδιδον τὸν ἡμι-\nμανῆ τοὺς ὑπ’ ἐκείνου παρασκευασθέντας ἐπαγγεῖλαι \nτοῦτο νομίσας εἶναι τὴν πόλιν. οἱ δὲ ἦσαν | οἵ \nτε οἰκέται τοῦ Κανδίδου καί τινες ἄλλοι τῶν τὰ\nνου φαγόντων. ὁ οὖν Κάνδιδος εὑρὼν ἀφορμὴν\nπτῃ λυσιτελοῦσαν φύλαξ μὲν ὧν ἐπιστεύθη κακὸς ἦν,\nἐχθροὺς δὲ ἐχθροῖς προὔπινεν ἀρτοποιοὺς πωλῶν τοῖς \nἐχθροῖς τούς τι λελυπηκότας, οἶα τὰ τῶν ἐν τῇ αὐτῇ\nτέχνῃ.",
        "6":"ἄνθρωπον οὖν συλλαβὼν ἐπιεικῆ γέροντα\n \n \n \n\n \nγυναικί τε συνοικοῦντα καὶ παιδία τρέφοντα καὶ πυ-\nροὺς καθ’ ἡμέραν οὐκ ὀλίγους εἰς ἄρτον ἄγοντα καὶ\nτῆς πανταχόθεν παρὰ τοῖς ὁμοτέχνοις αἰδοῦς ἠξιω-\nμένον ἐσυκοφάντει λέγων ἀδικίᾳ χρήσασθαι περὶ τὸν\n ἄρτον. καὶ λόγοις παροξυντικοῖς εἰς ὀργὴν τὸν ἄρ-\nχοντα ἐμβαλὼν γυμνώσας τὸν ἄθλιον ἐν τοῖς τῶν\nἐχθρῶν ὀφθαλμοῖς ξαίνει. καὶ τὸ πρᾶγμα τοσαύτην\nεἶχεν ὑπερβολήν, ὥστ’ οὐδὲν ὁ Κόκκος εἶναι ἐδόκει.\n",
        "7":"Κανδίδῳ δὲ μικρὸν τοῦτ’ ἐφαίνετο καὶ προσέθηκε\n τὸ καὶ περιάγεσθαι τὸν ταλαίπωρον διὰ τῆς πόλεως\nὅλης τό τε ἀπὸ τῶν πληγῶν ἐπιτείνων κακὸν τῇ τῶν\nφαρμάκων ἀναβολῇ καὶ δευτέραν ἐπάγων δίκην τὴν\nἀπὸ τῆς αἰσχύνης. ὡς δ’ ἥλιος μὲν ἦν περὶ δύσιν, ὁ\nδ’ ὑπὸ τῶν ἀγόντων τοῖς ἑαυτοῦ γείτοσιν ἔμελλεν ὀφθή-\n σεσθαι, προσπεσοῦσα πρὸς τὰ γόνατα αὐτοῖς ἡ γυνὴ\nδεῖται τοῦτο γοῦν αὐτῷ χαρίσασθαι τὸ καλύψαι τὰ\nνῶτα. οἱ δὲ οὐ χαρίζονται μέν, ἀποδίδονται δέ. καὶ\nπαρῆν ἰατρὸς καὶ φόβος περὶ τῇ ψυχῇ.",
        "8":"πολλοῦ\n δὲ ὄντος τούτου τοῦ λόγου πέμπω τινὰ | τὸν\n εἰσόμενον, εἰ ταῦτά τε οὕτως ἔχοι καὶ εἰ μισθὸς τοῦ\nτυχεῖν τῆς κλίνης τὸν ἄνθρωπον δέδοται. ὡς δ’ ἧκεν\nὁ πεμφθεὶς ἀγγέλλων ἀμφότερα, τὸ μὲν ὡς ἀηδέστατά\nτε ἐλουσάμην δειπνῆσαί τε οὐκ ἐδυνήθην ἔν τε ὀνεί-\n \n \n\n \nρασι <διετέλεσα> θεώμενος τὰς πληγάς, ταυτὶ\nἐάσω· τὰ δ’ ἅμα ἡμέρᾳ δάκρυα τῆς ἐκείνου γυναικὸς\nτίς οὐκ ἂν ἠλέησεν ἐρριμμένης τε χαμαὶ καὶ κοπτο-\nμένης αἰτούσης συμμαχίαν εἰς τὸ πρὸς τὸν ἄρχοντα\nταῦτα εἰπεῖν; ἐγὼ δὲ τούτου μὲν αὐτὴν ἀπῆγον ἀδι- \nκῶν ἴσως οὐκ ἐῶν δίκην ὅσην ἄξιον λαβεῖν, ἐπὶ δὲ τὸν\nσύνδικον μεθίστην τῆς πόλεως· οὐ γὰρ δὴ καὶ ταύτης\nαὐτὴν ἔδει τῆς παραμυθίας στερεῖσθαι. ἐν τοίνυν τῇ\nπερὶ τούτων ἐξετάσει παρεῖναί τε ὁμολογῶ καὶ τῇ γυναικὶ\nοὐ πολλὰ μέν, ὅμως δὲ ῥήματά τινα συνεισενεγκεῖν. \n 13. Τοῖς μὲν οὖν βελτίστοις, ὅπερ ἀρχόμενος ἔφην,\nἔδοξά τι πεποιηκέναι καλόν, τοῖς δ’ εἴ τις εὐδοκιμή-\nσειεν ἐπί τῳ ῥηγνυμένοις κακόν τε καὶ καινὸν καὶ\nοὐκ ἐμόν. εἰ δὲ δίκαιον μὲν τὸ πεπραγμένον, καινὸν\nδὲ τοῦτο καὶ οὐκ ἐμόν, οὐδὲν ἕτερον λέγουσιν ἢ ὅτι \nμετὰ τοῦ τῶν δικαίων ἀμελεῖν εἰς γῆρας ἥκω. καίτοι\nτίς οὐκ οἶδεν, ὡς ἀεὶ διὰ τῆς πόλεως ἐρχόμενος οὐδένα\nτῶν κλαιόντων παρέρχομαι, ἀλλ’ ἔστην, ἤλγησα, ἐζή-\nτησα τὸν ἠδικηκότα, ἐλῶν μὲν ἐπέθηκα δίκην, μὴ δυ-\nνηθεὶς δὲ ἠχθέσθην; πολλοὶ | δὲ καὶ μείζονος \nἄξιοι δίκης ὑπὸ τοῖς συνδίκοις ἐμοῦ πέμψαντος ἐγέ- \n \n \n\n \nνoντο. οὐ γὰρ ἐν τῷ κωλύειν τι παθεῖν πανταχοῦ\nτὸ δίκαιον, ἀλλὰ τὸ τῆς τιμωρίας ἀρκοῦν τοῖς δικαί-\nοις ἐστί.",
        "9":"τῶν μὲν οὖν εἰς ἐμὲ τετολμημένων οἶδα\nμὴ λαβεῖν δίκην, ἑτέρου δέ τι παθόντος οὐ φέρω. εἰ\n δὲ καλὸν τὸ μηδένα πώποτε διῶξαι, οὐδὲ ἐνταῦθα\nκατηγόρουν, ἀλλὰ τὴν τῆς γυναικὸς ἐρημίαν ἠλέουν, ἣν\nἡ μὲν φιλανδρία κατήγορον ἐποίει, τὸ δ’ ἀπορεῖν συμ-\nμάχων ἔπειθέ με βοηθεῖν. πότε γὰρ ἂν ἐτόλμησεν\nἐκείνη ῥῆξαι φωνὴν ἢ φανῆναι τὸ πρῶτον ἐν μέσῳ\n μὴ τοῖς παρ’ ἡμῶν ἀφαιρεθεῖσα τὸν φόβον; ὑπὸ γὰρ\nδὴ τῶν τῷ Κανδίδῳ συνεστηκότων οὐκ ἄν ποτε αὐ-\nτοὺς λαθοῦσα ῥᾳδίως ἀπώλλυτ’ ἄν, ἃ καλῶς εἰδυῖα\nστένουσα ἂν οἴκοι καθῆτο.",
        "10":"τὸ θαρρῆσαι τοίνυν\nαὐτῇ παρ’ ἡμῶν γεγένηται τῇ ἠδικημένη κατὰ τῶν\n ἠδικηκότων. ἀλλ’ ὅμως ἤδη τίς με συγκαθήμενος τοῖς\nαὑτοῦ φίλοις ἐκάλεσε κακοπράγμονα. πῶς, ὦ φίλτατε;\nεἰ γὰρ ὁ τοῖς κακόν τι πεποιηκόσι χαλεπαίνων τοῦτο\nἂν εἰκότως καλοῖτο, τί τοῖς δεδρακόσι καλεῖσθαι προσ-\nήκειν φήσομεν; \n 16. Ὡς τοίνυν οὐδ’ εἰ σφόδρα ἐδέδοκτό μοι\nνὸς τοιούτου μηδέποτε μηδένα τρόπον ἐφάψασθαι\nπράγματος, τούτου γε οὐκ ἐνῆν εἰσάπαξ ἀποστῆναι,\nἀλλ’ εἰκὸς ἂν ἐποίουν τι καὶ γραφὴν αὐτὸς ἀπενεγκών,\nἐκεῖθεν ἂν γνοίη τις. \n \n \n \n\n \n Ὅτε γὰρ ὁ καιρὸς ἐκεῖνος ὁ δεινὸς καὶ τὸ πολὺ\nδέος ἐπὶ τὰς τῶν ὀρῶν κορυφὰς τοὺς ἀρτοπόπους\nἀνήγαγε καὶ σωτήριον ἒν ἐφαίνετό μοι κατελθεῖν τε\nἐκείνους καὶ τὸ πῦρ τὸ πρότερον κάειν, πειθὼ δὲ οὐ-\nδaμόθεν ἦν οὐδὲ διὰ πάντων ὅρκων ἅπαντας τοὺς \nθεοὺς τῶν λεγόντων] ἐχόντων, τότε τοῦτ’ ἐδυνήθην\nἐγὼ μόνος τῶν | ἐμῶν μόνων ῥημάτων δοξάν- \nτῶν ἀνυπόπτων.",
        "11":"καὶ οὐκ ἂν μὲν φαίην, ὡς\nκατειλήμμην συνθήκαις ἦ μὴν εἰ κακὸν ἐπίοι, βοη-\nθήσειν, ὥσπερ ὑπὸ τοῦ μάντεως Ἀχιλλεύς, αὐτὸ \nδὲ τοῦτο τὸ μηδενὸς αὐτοὺς δεδεῆσθαι τοιούτου\nμᾶλλον αἰδεῖσθαι δεῖν ἡγούμην ἢ τὰς μετ’ ἰσχυρο-\nτάτων πίστεων ὁμολογίας. αὐτὸς μὲν οὖν ὁ τὰς\nπληγὰς εἰληφὼς οὔτ᾿ εἶπεν οὔτε ἐρεῖν ἔμελλεν, ὅτι\nταῦτα μέντοι δι’ ἐκεῖνον ὃς οἷς ἔπεισεν ἡ- \nσθεὶς τῶν πεπεισμένων ὀλιγωρεῖ. καὶ Κάνδι-\nδος μὲν ἡμᾶς ἀπόλλυσιν, ὁ δ’ εἰδὼς οὐκ ἐπι-\nστρέφεται.",
        "12":"ἐκεῖνος μὲν οὖν ἀπείχετό μου καὶ\nστένων, ἐγὼ δὲ ᾐσχυνόμην ἂν προδότης καὶ ὢν καὶ\n \n \n \n\n \nδοκῶν ἀνθρώπων, δι’ ὧν οἰχομένην ἤδη τὴν πόλιν\nἀνέσωσα. τίνα γὰρ ἔδει πρὸ ἐμοῦ τοῖς γενομένοις\nπληγῆναι; τίνα ἀλγῆσαι; τίνα ἀγανακτῆσαι; ποῖον πα-\nτέρα; τίνα μητέρα; ποίους ἀδελφούς; ποίαν συγγέ-\n νειαν; τὴν ἐμὴν λύπην ὁ καιρὸς ἀπῄτει, τὴν ἐμὴν\nφωνήν, τὴν ἐμὴν ἀγανάκτησιν· ὥστ’ εἰ καὶ παρὰ τῆς\nγυναικὸς ὁ ἀνὴρ ἠμέλητο, τῆς γε παρ’ ἐμοῦ προνοίας\nδίκαιος ἦν τυγχάνειν, ἄλλως θ’ ὅτ’ εἰ μὴ τοῦτο ἐποί-\nουν, καὶ ἐμαυτὸν ἂν ἠδίκουν ἐν οἷς ἐκεῖνον. πῶς γὰρ\n ἂν ἦλθον εἰς ἱερόν; πῶς δ’ ἂν ηὐξάμην; τίσι δ’\nὀφθαλμοῖς ἔβλεψα πρὸς τὰ ἀγάλματα τοσοῦτον ἐμαυτῷ\nσυνειδὼς κακόν; πῶς δ’ ἂν οὐκ ἐν ἐνὶ τούτω πᾶς ὁ\nπαρεληλυθὼς ἐβλάπτετό μοι βίος; κακὸς οὖν ἦν ἐν\nοἷς ἐφοβούμην μὴ κακὸς ἐλεγχθείην καὶ ἐνειχόμην\n τούτοις ἃ μάλιστα ἔφευγον. καὶ τίνα τοῦτο ἔχει φύσιν; \n 19. Ἤρκει μὲν οὖν εἰς τὸ παρακαλέσαι με πρὸς\nτὸ τῷ τὰ δεινὰ πεπονθότι βοηθεῖν καὶ ὁ τοῦ δικαίου\nλογισμός, νῦν δ’ ἦν ἕτερόν τι πρὸς τούτῳ μεγάλην\n ἔχον τὴν ἀνάγκην. τί τοῦτο; φόβος τῶν | ἴσων\n κακῶν. εἰ γὰρ μὴ ἐγὼ τότε χαλεπῶς ἔσχον τῷ πε-\nπραγμένῳ καὶ ταῦτα ἐφ’ οἷς οὗτοί με κακῶς λέγουσιν\nἐπεποιήκειν καὶ τοῦτο ἔγνωσαν ἅπαντες, Κάνδιδός τε\nδιὰ πάντων <ἂν> ᾔει ὥσπερ χειμάρρους τῶν ἀρτοπόπων\n \n\n \nνῦν μὲν μιμούμενος ἃ ἐδεδράκει, νῦν δὲ καὶ ὑπερ-\nβaλλόμενος, ἐκείνους τ’ ἂν αὖθις εἶχε τὰ ὄρη τήν τε\nπόλιν ὁ λιμός.",
        "13":"ἴσως δ’ ἂν οὐδὲ διὰ πάντων ἧκεν\nὁ Κάνδιδος παίων· ἀπὸ γὰρ τοῦ πρώτου περιοφθέντος\nαὑτὸν ἂν ἕκαστος ἔσωζε φθάσαντος τοῦ δρασμοῦ τὴν \nαἰκίαν, καὶ ἦν πάλιν ἂν οἶαπερ καὶ πρότερον ἢ καὶ\nἔτι δεινότερα τοῦ καλέσοντος ἐκείνους ἐπὶ τὴν αὐτῶν\nἐργασίαν οὐκ ὄντος. οὐδὲ γὰρ αὐτὸς ἔτι πιστὸς ἂν\nἦν ἀπὸ τῶν αὐτῶν λόγων τῶν προτέρων ἐξεληλεγ-\nμένων. \n 21. Ἆρ’ ἄξιά μοι τὰ πεπραγμένα μέμψεως, ἀλλ’ οὐ\nμᾶλλον εὐφημιῶν καὶ βελτιόνων ἢ νῦν ῥημάτων; εἰ\nγάρ τις ἀκριβῶς ἐξετάσειεν, ὀκνῶ μὲν εἰπεῖν, ἀναγκά-\nζομαι δέ, δὶς σέσωκα τήνδε τὴν πόλιν ἀποδούς τε\nτοὺς σιτοποιοὺς αὐτῇ καὶ κατασχών, νῦν μὲν πείσας \nκατελθεῖν, νῦν δὲ κωλύσας φυγεῖν. \n 22. Ὑπηρέτουν γάρ, φησίν, ἄρχοντος φωνῇ.\nἡ δὲ ἦν πλημμελοῦντά τι περὶ τοὺς ἄρτους ἐκεῖνον\nνουθετῆσαι. ἐγὼ δὲ εἶχον μὲν <ἄν> τι καὶ\nτου λέγειν, καὶ ὡς μείζων ἦν ἡ παρὰ τοῦ Κανδίδου 20\nκατηγορία τοῦ ἔργου καὶ ὡς ὁ σταθμός, ὥσπερ ἐν\nἐνίοις ἐλάττων τοῦ δέοντος, οὕτως ἐν ἄλλοις πλείων,\n \n \n\nἀλλ’ ὅμως ἐπ’ ἐκεῖνο εἶμι ταῦτα ἀφείς, εἰ μὲν ἔχει τις\n εἰπεῖν | πληγῶν ἀριθμὸν εἰρημένον παρὰ τοῦ τὴν\nἀρχὴν ἔχοντος καὶ τοσοῦτον ὅσος γέγονε καὶ οὕτως\nὠμὸν ὡς πολλοὶ τεθέανται. μάλιστα μὲν καὶ οὕτως\n ἠδίκει Κάνδιδος οὐ γενόμενος τοῦ κεκελευκότος πρᾳ-\nότερος, ὃ καὶ τοὺς οἰκέτας ὁρῶμεν ποιοῦντας πρὸς\nἀλλήλους, ὅταν ἐπὶ πληγαῖς ἄλλος ἄλλῳ παραδοθῇ, καὶ\nτοῦτο καὶ τοὺς παραδόντας αὐτοὺς ἐπαινοῦντας ὁρῶ-\nμεν ἤδη τοῦ θυμοῦ λελωφηκότος.",
        "14":"ταῦτα οὐκ ἐρῶ\n πρὸς Κάνδιδον, ἀλλ’ ἔστω τὸ πικρὸν τοῦτο δίκαιον,\nεἰ διαρρήδην ἤκουσεν, ὅτι δεῖ ταῦτα Ἀντίοχον ἅπαντα\nπαθεῖν ἃ πέπονθεν. ἀλλ’ οὐκ ἂν δύναιτο. οὐκοῦν\nκύριος ἦν σαφῶς τοῦ γε ἐλάττονος καὶ οὐκ ἔμελλε\nδώσειν νῦν δίκην τοῦ μὴ ὅσην νῦν δίκην λαβεῖν οὐδ’\n ἐρήσεσθαι τοὺς ὑπηρέτας ὁ ἄρχων· πόσαι δὲ αἱ\nπληγαί; οὐδ’ ὡς οὐ πολλαί, γνοὺς ἢ λόγῳ ἢ ἔργῳ\nλυπήσειν τὸν Κάνδιδον. καίτοι τὶ τὸ κωλῦον ἦν, εἰ\nπολλὰς οὕτω γενέσθαι τὰς πληγὰς ἐβούλετο, τὸν ἀριθ-\nμὸν εἰπεῖν καὶ τὸ τοὺς τύπτοντας εἶναι δεῖν τῶν ῥω-\n μαλεωτέρων, οἷον Κάνδιδος αὐτῷ τὸν υἱὸν ἐπέστησε\nτὸν αὑτοῦ;",
        "15":"θαυμάζω δὲ ὅπως οὐδ’ αὐτοῦ τοῦ\nματος ᾐσχύνθη τὴν φιλανθρωπίαν· οὐ γὰρ ἀγριαίνον-\nτος ἦν οὐδὲ ζέοντος, ἀλλ’ οἷον δεδοικότος μή τι σφο-\n \n \n \n \n\n \nδρὸν γένηται, καὶ ᾧ πολλάκις πατέρες ὑπὲρ παίδων\nπρὸς παιδαγωγὸν ἐχρήσαντο. τὸ δὲ αἷμα ἐκεῖνο τὸ\nπολὺ καὶ τὸ διατμηθὲν δέρμα καὶ αἱ φανεῖσαι σάρκες,\nταῦτα | ἦν σὰ καὶ τῆς σῆς κακίας. \n 25. Δῆλοί δὲ αὐτὸς ὁ ἄρχων οἷς εἰς ἕτερον ἔπρα- \nξεν ἔξω ταῦτ’ εἶναι τῆς γνώμης τῆς ἑαυτοῦ. τῆς\nτῆς γὰρ αἰτίας ἐπ’ ἄλλον ἡκούσης λαβὼν τὸ σῶμα τοῦ\nκεκακουργηκέναι δοκοῦντος τοὺς ἡμερωτέρους τῶν τὰ\nγράμματα διδασκόντων μιμησάμενος ἀφῆκε δείξας οἷς\nπερὶ ἕτερον ἐποίησεν, ἅπερ ἂν ἐποίησεν, εἰ καὶ τὸν \nπρότερον ἦν τις εἰσηχὼς αὐτῷ. \n 26. Ὃ δὲ μεῖζον εἰς ἔλεγχον τῆς Κανδίδου σκή-\nψεως, εἰς τί γάρ, εἰπέ μοι, βλέπων, εἰς ποῖον λόγον,\nεἰς ποῖον ῥῆμα, εἰς ποίαν συλλαβήν, εἰς ποῖον νεῦμα\nτὰ πολλῷ βαρύτερα τῶν πληγῶν ἐκεῖνα προσέθηκας; \nἐν οἷς ἦν ἰατρῶν τε ἐστερῆσθαι τὸν ἄνθρωπον καὶ\nθέαμα εἶναι τοῖς ἐν τῇ πόλει πᾶσιν ἐλεεινὸν ὥσπερ\nτι τῶν βοσκημάτων ἐλαυνόμενον. εἰ δ’ ἐν τῷ τῆς\nνουθεσίας ὀνόματι πάντα ταῦτα εἶναι φής, καὶ ἀπο-\nτυμπανίσας τὸν ἄνθρωπον εἰς ταὐτό μοι δοκεῖς ἂν \nκαταφυγεῖν. ἀλλ᾿ οὔτε τότε οὐδεὶς ἠνέσχετ᾿ ἂν οὔτε\nνῦν. οὐ γὰρ ὁ ἄρχων οὐδ’ ἅπερ ἐκεῖνος ἔφησεν,\nἀπώλλυ τὸν Ἀντίοχον, ἀλλὰ τό τε χρήματα ἐπ’ Ἀν-\nτιόχῳ παρὰ τῶν ἐχθρῶν τῶν Ἀντιόχου δεδόσθαι τό\nτε τὴν Ἀντιόχου γυναῖκα μὴ δυνηθῆναι πρὸ τῶν πλη- \nγῶν δοῦναι τούτῳ χρυσίον ὁπόσον ἐβούλετο, ἐπεὶ καὶ\nμετὰ τὰς πληγὰς οὐ τοσοῦτον μέν, ἐδόθη δ’ οὖν. \n \n\n \n 27. Ὑπὲρ Ἀντιόχου οὖν, ἐρεῖ τις, ἔδει λυπεῖν\nΚάνδιδον, ὑπὲρ τοῦ σιτοποιοῦ τῶν γνωριμω-\nτάτων ἔνα; ἐγὼ δὲ τὸ μέσον μὲν τῆς ἀμφοῖν τύχης\nοὐκ ἠγνόουν οὐδ’ ὡς ὁ μὲν οἰκίαν κέκτηται μεγάλην,\n5 ὁ δὲ μισθὸν τῶν οἰκημάτων ἐν οἷς οἰκεῖ τίθησιν οὐδ’\nὡς ὁ μὲν γῆν ἔχει πολλήν τε καὶ ἀγαθήν, ὁ δὲ μύλην\n οὐδ’ | ὡς ὁ μὲν τῇ γαστρὶ χαρίζεται, ὁ δὲ οὐ\nδύναται οὐδ’ ὡς τῷ μὲν ἀργεῖν ἔξεστι, τῷ δ’ ἀνάγκη\nπονεῖν. οἶδα ταῦτα καὶ πολλὰ πρὸς τούτοις ἕτερα.\n",
        "16":"ἐποιούμην δὲ τότε οὐ πρὸ τοῦ Κανδίδου τὸν\nἈντίοχον, ἀλλὰ πρὸ τοῦ ἀδίκου τὸ δίκαιον· τοῦτο\nμὲν γὰρ ὑπῆρχεν Ἀντιόχῳ, τοῦ Κανδίδου δὲ ἦν ἐκεῖνο.\nοὐδεὶς δὲ οὐδὲ τῶν ἀδικωτάτων ἀνθρώπων τολμήσειεν\nἂν εἰπεῖν, ὡς οὐκ αἰδέσιμον ἡ τοῦ δικαίου τάξις. διὰ\n τοῦτο κἀκ τῶν ἀπράτων δικαστηρίων ἀπιόντας ὁρῶμεν\nνενικηκότας οὐκ ἀεὶ τοὺς εὐπόρους, ἀλλά ποτε μὲν\nτούτους, ποτὲ δὲ τοὺς πενεστέρους τῶν δικαίων ποι-\nούντων ἑκάτερον.",
        "17":"σὺ δὲ οἷος ἂν ἦσθα καὶ πρὸς\nἐκείνους λέγων· οὐ καλῶς, ὦ ἄνθρωποι, πεποιή-\n κατε τοῦ μὲν ἡττωμένου παρ᾿ ὑμῖν τὴν δύνα-\nμιν ἀτιμάσαντες, τοῦ δὲ κεκρατηκότος τὴν\nἀσθένειαν τιμήσαντες ἐξὸν πεποιηκέναι\nναντίον; εἰ δ’ οὐκ ἂν πρὸς δικαστὴν τοῦτο ἐποίεις,\nδιὰ τί πρὸς ἐμέ; πανταχοῦ γὰρ ἔγωγε νομίζω προσή-\n \n\n \nκεἰν μέγα δύνασθαι τὸ δίκαιον. εἰ δὲ τοῦτ’ ἦν, οὐχ\nὅσῳπερ νῦν, ἐλείπετ’ ἂν τῶν θείων πραγμάτων τὰ\nἀνθρώπεια. νῦν δὲ τοῦτ’ ἔστι τὸ μάλιστα πικρὸν\nποιοῦν τὸν ἡμέτερον βίον, ὅτι πολλὰ μὲν τὰ τῶν\nμων γράμματα, τὰ μὲν παλαιά, τὰ δὲ νέα, καταπατεῖ- \nτᾶι δὲ ὑπὸ τῶν ἀδικούντων ἡδέως τῆς πλεονεξίας\nμᾶλλον ἐφ’ ἑαυτὴν ἑλκούσης ἢ τούτων ἀνειργόντων.\n",
        "18":"ἐγὼ δὲ οὔτ’ ἄλλοτε πώποτε προηκάμην τοῖς ἀδι-\nκοῦσι τοὺς ἀδικουμένους διὰ τὸ τοὺς μὲν εἶναι τῶν\nλαμπροτέρων, τοὺς δὲ τῶν καταδεεστέρων οὔτε νῦν \nτοῦτ’ ἔμελλον πείσεσθαι. μὴ γὰρ ὅτι Κάνδιδον, ἀλλ’\nοὐδ’ ἂν τὸν ἐμαυτοῦ πατέρα ταὐτὰ Κανδίδῳ πεποιη-\nκότα πρότερον ἂν ἤγαγον τοῦ | τοιαῦτα παθόντος \nσιτοποιοῦ, ἀλλ’ οὐδ’ ἂν ἄλλου τινὸς τῶν ἐν ἐλάττονι\nτέχνῃ οὐδ’ ἄν, μὰ τοὺς θεούς, τυροπώλου οὐδέ γε \nὀξοπώλου οὐδὲ ἰσχαδοπώλου οὐδέ γε νευρορράφου.\nμὴ οὖν μοι λεγέτω τις ἅρματα ἢ ἀθλητὰς ἢ ἄρ-\nκτους ἢ κυνηγέτας· τούτοις γὰρ ἅπασιν ἀντιτεταγ-\nμένον τὸ δίκαιον μᾶλλον αὑτῷ πείθει προσέχειν ἢ\n’κείνοις.",
        "19":"πείθει δὲ καὶ τὰ ἀπὸ τῆς ἔχθρας τῆς \nἐσομένης φέρειν. ὅτι μὲν γὰρ δυσμενὴς ἐπὶ τού-\nτοις ἐκεῖνος καὶ πάντα ἐπιβουλεύσει τρόπον καὶ συν-\nεργῶν οὐκ ἀπορήσει, καὶ σφόδρα ἐπίσταμαι. οὐ μὴν\nφόβῳ γε τοῦ τοιούτου πολέμου προδότης ἂν εἱλόμην\nτῶν δικαίων καὶ γενέσθαι καὶ νομισθῆναι. οὐδὲ γὰρ \n \n \n \n\n \nτοῖς τὰς τάξεις λιποῦσι συγγνώμην ἔχομεν καὶ ταῦτα\nεἰδότες, ὅτι δέει τοῦτο ἁμαρτάνουσιν. αὐτὸ γὰρ δὴ\nτοῦτο καὶ τὸ ἔγκλημά ἐστιν, ὅτι φόβῳ διαφθείρουσι\nτὸ προσῆκον. διὰ τοῦτο ἀποθνήσκουσιν αἰσχρῶς οὐ\n βουληθέντες καλῶς.",
        "20":"ἦν οὖν κἀμοὶ καλὸν ταύτην\nφυλάξαι τὴν τάξιν. καὶ γὰρ εἰ μηδεὶς ἔμελλέ με μήτε\nγράφεσθαι μήτε κρίνειν, ἀλλ’ οἵ τε θεοὶ ταῦτ’ ἂν\nᾐτιῶντο καὶ αὐτὸς ἂν ἐμαυτὸν κατήσθιον εἰδὼς ἅ μοι\nἐπεπλημμέλητο. καὶ μὴν καὶ ἐλπίδες μοι παρ’ αὐτοῦ\n τοῦ τὰ δίκαια ποιεῖν ὑπῆρχον. τοὺς γὰρ ἅπερ αὐτὸς\nἐπῄνουν ἐπαινοῦντας θεοὺς ἡγούμην καὶ κρείττω με\nποιήσειν τῶν πολεμησόντων. λόχον τοίνυν ὁποῖόν\nτινα βούλεταί τε καὶ δύναται συστησάμενος λάθρα τε\nδιορυττέτω καὶ φανερῶς μαχέσθω. τῆς γὰρ δὴ τῶν\n θεῶν μεθ’ ἡμῶν οὔσης ῥοπῆς γέλως ἔσται καὶ αὐτὸς\nκαὶ οὕς συλλέγει. \n 33. Διὰ τί, φησί, τὴν ὀφειλομένην ἐπὶ τοῖς\n ἐλέγχοις διεκώλυσας δίκην; ὅτι πρῶτον | μὲν\nαὐτὸν τὸν ἔλεγχον οὐ μικρὰν δίκην ἡγησάμην. ἔπειθ’\n οἱ πεπονθότες αὐτοὶ κακῶς ἐδέοντό μου μηδὲν ζητῆσαι\nπλέον μηδ’ ἐκπολεμῶσαι σύνταγμα στρατιωτῶν τοσοῦ-\nτον ἐργαστηρίῳ. ὥσθ’ οἷς λογισμοῖς εἰς τὸν ἔλεγχον\nσυνέπραττον, τοῖς αὐτοῖς τούτοις εἰς τὸ μὴ γενέσθαι\nτινὰ τιμωρίαν ἐχρώμην. ἐκεῖνό τε γὰρ ἦν τοὺς ἠδι-\n κημένους ἐλεοῦντος καὶ τοῦτο τοῖς αὐτοῖς χαριζομένου,\nἄλλως θ’ ὅτε καὶ ἐξῆν αὐτοῖς τὰ αὑτῶν κομίσασθαι.\n \n \n\n \nὁ γὰρ ἀρνούμενος μὴ λαβεῖν παρὰ τοῦ τραπεζίτου\nκαὶ λαβὼν οὐκ εἰλήφει. φέρειν γὰρ αὐτὰ πάλιν ἐπὶ\nτὴν τράπεζαν ἔδει.",
        "21":"οὕτως ἐν οἷς καὶ ἔπραττον\nκαὶ οὐκ ἔπραττον οὐκ ἐμαχόμην ἐμαυτῷ. τοὺς μέντοι\nμεμφομένους μοι δυναίμην ἂν δεῖξαι μαχομένους ἑαυ- \nτοῖς, οἳ τῷ τε εἰς κρίσιν καταστῆσαί με τὸ πρᾶγμα\nκακῶς λέγουσι καὶ τῷ πάνυ σπουδάσαι περὶ τὸ μὴ\nδοῦναι τὸν στρατιώτην δίκην. εἰ μὲν γὰρ τἀπὸ τῆς\nὀργῆς αἰτιῶνται, τὰ τῆς ἐπιεικείας ἐπαινούντων· εἰ δὲ\nτὰ τῆς ἐπιεικείας ἐν αἰτίᾳ ποιοῦνται, τί μὴ τὸ συνορ- \nγισθῆναι τῇ γυναικὶ τῷ καλῷ προσνέμουσι ; \n 35. Καὶ μὴν κἀκεῖνό γε τοῖς εἰρημένοις προσθείην\nἄν, ὅτι καὶ εἰ σφόδρα τῆς τιμωρίας ἐπεθύμουν, |\nνικᾶν ἔδει τὸ δοκοῦν Αὐγάρῳ τῷ τοῦ στρατιώτου \nμὲν ἀδελφῷ, φίλῳ δὲ ἡμετέρῳ καὶ συνήθει παῖδά τε \nἐν ταῖς ἡμετέραις ἔχοντι διατριβαῖς οὐ τῶν πολλῶν,\nἀλλ’ ὧν ἄν τις καὶ μακαρίσαι τοὺς γονεῖς τῆς τῶν\nυἱέων κατὰ τὴν φύσιν τύχης. τούτοιν τοίνυν ὁ μὲν\nεἶπέ τι περὶ τἀδελφοῦ, ὁ δ’ ἔλεγε μὲν οὐδέν, τῇ σιγῇ\nδὲ ταὐτὸν ἔπραττεν. \n 36. πολλὰ πολλὰ καὶ μεγάλα τὸν στρατιώτην διέ-\nσωζε. βουλοίμην δ’ ἂν καὶ ὅλως ταῦθ’ ἅπαντας εἰδἐ-\nναι περὶ ἐμοῦ, ὅτι τοῖς ἀδικοῦσι καὶ καταφρονοῦσι\nτῶν νόμων μέχρι μὲν τοῦ κατενεγκεῖν πολεμῶ, κειμέ-\nνους δὲ ἰδὼν σπένδομαι. \n \n"
    },
    "work":"orationes 29",
    "original-urn":"urn:cts:greekLit:tlg2200.tlg00429.opp-grc1",
    "edition":"Libanius, Orationes 29"
}
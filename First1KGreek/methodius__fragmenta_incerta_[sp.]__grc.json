{
    "meta":"fragment",
    "author":"methodius",
    "credit":"OpenGreekAndLatin",
    "urn":"urn:cts:greekLit:tlg2959.tlg010.opp-grc1-simple",
    "text":{
        "0":"\n Δικαιοσύνη ἐστὶν ἡ πασῶν τῶν ἐντολῶν πλήρωσις. — Οὐ δύναται\nἡ ἀνθρωπίνη φύσις αὐτὸ καθαρῶς τὸ δίκαιον [ἐν] ψυχῇ θεάσασθαι,\n τὰ πολλὰ τῷ λογισμῷ ἀμβλυώττουσα. — Ὡς ἔοικεν ἡ δικαιοσύνη\nτετράγωνός ἐστι πάντοθεν ἴση καὶ ὁμοία. — Ἡ τοῦ θεοῦ\nδικαιοκρισία ταῖς ἡμετέραις διαθέσεσιν ἐξομοιοῦται καὶ οἷάπερ ἂν τὰ\nπαρ' ἡμῶν ᾖ, τοιαῦτα ἡμῖν ἐκ τῶν ὁμοίων ἀντιπαρέχεται. \n \n \n\n\n \n ",
        "1":"\n Πονηρία ἀρετήν τε καὶ ἑαυτὴν οὐδέποτε ἂν γνοίη. \n ",
        "2":"\n Μή πως ἄρα αἱ τρεῖς αὗται τῶν προγόνων κεφαλαὶ πάσης\nτῆς ἀνθρωπότητος ὁμοούσιοι ὑποστάσεις κατ' εἰκόνα τινά, ὡς καὶ\nΜεθοδίῳ δοκεῖ, τυπικῶς γεγόνασι τῆς ἁγίας καὶ ὁμοουσίου τριάδος,\n τοῦ μὲν ἀναιτίου καὶ ἀγεννήτου Ἀδὰμ τύπον καὶ εἰκόνα ἔχοντος τοῦ\nἀναιτίου καὶ πάντων αἰτίου παντοκράτορος θεοῦ καὶ πατρός, τοῦ\nδὲ γεννητοῦ υἱοῦ αὐτοῦ εἰκόνα προδιαγράφοντος τοῦ γεννητοῦ υἱοῦ\nκαὶ λόγου τοῦ θεοῖ, τῆς δὲ ἐκπορευτῆς Εὕας σημαινούσης τὴν τοῦ\nἁγίου πνεύματος ἐκπορευτὴν ὑπόστασιν. \n ",
        "3":"\n Εἴη ὑμῖν κωφεῦσαι καὶ ἀποβήσεται ὑμῖν σοφία. \n \n \n"
    },
    "work":"fragmenta incerta [sp.]",
    "original-urn":"urn:cts:greekLit:tlg2959.tlg010.opp-grc1",
    "edition":"Methodius, Fragmenta Incerta [Sp.]"
}
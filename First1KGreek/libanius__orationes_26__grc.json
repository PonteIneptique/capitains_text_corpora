{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00426.opp-grc1-simple",
    "text":{
        "0":"\n \n XXVI (XXV R) \n ΠΡΟΣ ΙΚΑΡΙΟΝ. \n Ὡς μὲν ἐπὶ τοῖς περὶ σὲ τετολμημένοις, ὦ\nφίλτατε, διετέθην καὶ οἷα μὲν εἶπον, οἷα δὲ ἔπραξα\nπρὸς τοὺς οὐ σωφρονοῦντας, τούς τε ἄλλους ἅπαντας\n εἰδέναι νομ·ίζω σέ τε οὐδενὸς ἧττον. ει’ οὖν τινα πρὸς\nσὲ ποιοίμην καὶ παραίνεσιν, οὐκ ἂν εἰκότως ὑπολαμ-\nβόνοις ἑτέροις με μᾶλλον χαριζόμενον ἢ τῶν σῶν πρό-\nνοιαν ποιούμενον ἐπὶ τοῦτο ἀφῖχθαι, οὐδ’ ἂν χαλεπῶς\n φέροις, εἴ τι τῶν νῦν οὐκ ὀρθῶς | σοι δοκούντων\n ἐπανορθοίην. οὐ γὰρ οὓς οὐκ ἂν εἰκότως φιλοίης,\nφαίην ἄν σε προσήκειν φιλεῖν, ἀλλὰ μὴ μισεῖν οὓς\nοὐκ ἄξιον. \n \n \n \n \n \n \n \n \n \n\n \n 2. Οἶμαι δὴ δεῖν πρῶτον μὲν ὡς νῦν ἔχεις ἡμῖν\nπρὸς τὴν πόλιν, διελθεῖν, ἐπειθ’ ὡς ἔχοις ἂν εἰκότως,\nεἰπεῖν. \n Οἴει τὴν πόλιν ἅπασαν τήνδε τὴν Ἀντιόχου Πρό-\nκλου τε ἐρᾶν καὶ πρὸς ἐκεῖνον βλέπειν καὶ τὰ ’κείνου \nποθεῖν καὶ τοῖς σοῖς ἄχθεσθαι καὶ δυσχεραίνειν ταυ-\nτηνὶ τὴν μεταβολὴν καὶ πάντα μὶν λόγον, ἅπαν δὲ\nἔργον δύο ταῦτα βούλεσθαι, τὰ ’κείνου μὲν αἱρεῖν,\nτὰ σὰ δὲ καταβάλλειν.",
        "1":"ταῦτα τοίνυν ὅταν περὶ\nἁπάσης δοξάζῃς τῆς πόλεως, τοῦ προσήκοντος ἁμαρ- \nτάνεις. ἔχει γὰρ οὐχ οὕτω τἀληθές, ἀλλ’ ἔστι ταῦτα\nὀλίγων τῶν ἐκ τῆς ἀρχῆς τῆς ἐκείνου πεπλουτηκότων,\nτῶν τὰς ἀδίκους καὶ μεγάλας εἰληφότων χάριτας.\nἔλαβον μὲν γὰρ πολλοὶ καὶ μεστὴ τούτων ἡ γῆ, τοῖς\nδὲ τὰ ἐλάττω λαβοῦσι φθόνος ἔνεστι πρὸς τοὺς τὰ \nμείζω καὶ οὐκ ἀμείβονται τηλικούτοις.",
        "2":"| οἱ δὲ \nπόντα ποιοῦντες καὶ οἷς ἐστι καὶ πρὸ τῶν θεῶν ὁ\nΠρόκλος, ὀκτώ τινές εἰσιν· οὕς, εἰ βούλει, ποιήσωμεν\nεἵκοσι καὶ τούς γε ἢ φόβῳ τούτοις ἑπομένους ἢ χρή-\nμασιν, εἰ δοκεῖ, τοσούτους εἶναι πόλιν τιθῶμεν. καὶ \nπόσον ἂν εἴη τοῦτο πρὸς τοσαύτας μυριάδας τὰς μὲν\nἀνδρῶν, τὰς δὲ γυναικῶν; ὧν ἐν ἑκατέραις ἀμύθητόν\nτι φίλτρον τῆς σῆς κεφαλῆς ἐνίδρυται καὶ μέγα μὲν\n \n \n\n \nἀγαθὸν εἶναι δοκεῖ τὸ μηκέτ’ ἐκεῖνον ἄρχειν, μέγα δὲ\nτὸ σὴν τὴν ἀρχὴν γεγενῆσθαι.",
        "3":"ὅταν οὖν τι τῶν\nἀγροικοτέρων γένηται, μὴ τῆς πόλεως, ὦ φίλτατε,\nτοῦτο εἶναι δοκείτω, τῶν δὲ ἐν τῇ πόλει τὰ χείριστα\n νοσούντων ἐκείνων τῶν ὀλίγων. κἀν ταῖς ἀγρυπνίαις\nμὴ λέγε πρὸς αὑτόν, ὅτι ταῦτα ἡ πόλις, ἀλλ’ ὅτι ταῦτά\nἐστι τῶν ἐν τῇ πόλει κακίστων. ὧν ἐστι δήπου καὶ\nτἀν τοῖς βαλανείοις οἵ τε ἐν ταῖς κολυμβήθραις λίθοι\nκαὶ αἱ πολλῶν θανάτων ἄξιαι λοιδορίαι καὶ νὴ Δία\n γε εὐφημίαι, ἄδικοι μὲν αὗται πονηρῷ γιγνόμεναι,\nἄδικοι δὲ ἐκεῖναι κατὰ δικαίου τολμώμεναι τὴν αἰτίαν\n ἐπὶ τὸν ἄρχοντα ἄγουσαι τοῦ | τὴν θερμότητα\nεἶναι μαλακωτέραν.",
        "4":"τουτὶ δὲ ἦν μὲν ἀεὶ ταυτασὶ\nτὰς ἡμέρας κἀν ταῖς τῶν λίαν εὐπόρων δαπάναις τοῦ\n λειτουργεῖν αὐτοῦ τὸ τοιοῦτο ποιοῦντος καὶ ἦν ἐν\nἔθει καὶ οὐδεὶς ἠγανάκτει καὶ ταῦτα πολλάκις χεῖρον\nἢ νῦν τοῦ πράγματος ἔχοντος, ὥστε χορούς τε ἔνδον\nἑστάναι καὶ ἔνια τῶν ἐπὶ τῆς σκηνῆς ᾄδεσθαι. ἀλλ’\nὅμως ἐν τούτῳ τῶν βαλανείων καθεστηκότων οὐδεὶς\n ἄρχων ἤκουε κακῶς, ἀλλ’ ἔφερον τά κεκρατηκότα. |\n οὐ γὰρ ἦν ὁ τὰ στόματα αὐτῶν ἐφ’ ὕβρει μισθού-\nμενος. νῦν δὲ εἰδότες μὲν τὴν τοῦ λειτουργοῦντος\n \n \n \n\n \nπενίαν, εἰδότες δὲ ὡς οὐ καινὸν τὸ πεπραγμένον, ἐχα-\nρίζοντο τοῖς αὑτῶν παιδικοῖς τὴν παροινίαν νωθείᾳ\nσῇ τὰ μὴ σὰ περιάπτοντες, ἀναισχυντότατα ἀνθρώπων\nσυκοφαντοῦντες, καὶ ᾔεσάν τε πρὸς ταῦτα λαβόντες\nἀπῄεσάν τε ληψόμενοι.",
        "5":"τὴν δὲ ἀσέλγειαν τουτωνὶ \nτῶν μισθωτῶν καὶ τήν γε τῶν τούτους μισθωσαμένων,\nοὐ γὰρ ἠγνοεῖτό γε ταῦτα, ἅπαντες μὲν ἐμίσουν οἱ\nλούμενοι, δίκην δὲ παρ’ ὧν ἐξῆν ἐλάμβανον ἕλκοντες,\nὠθοῦντες, πλήττοντες, καὶ τοῦτο ἐποίει τῶν τὰ αὐτὰ\nφρονούντων φυγήν. πῶς οὖν εἰκότως ἂν ἄχθοιο πρὸς \nπόλιν ἦς τὸ μὲν κακῶς φρονοῦν ὀλίγον, τὸ δὲ εὖ\nπολύ;",
        "6":"οὐ τοίνυν οὐδὲ τὸν θόρυβον τόν τε πρότε-\nρον τόν τε δεύτερον τῆς πόλεως εἶναι χρὴ νομίσαι. οὐ\nγὰρ οἷς γυναῖκες καὶ παῖδες | καὶ οἰκίαι καὶ τέχναι \nκαὶ ἡ διὰ τούτων τροφή, οὐχ οὗτοι πληροῦσι τὸ θέα- \nτρον, ἀλλὰ τῶν μὲν στρατιωτῶν οἱ τὰς τάξεις τὰς\nαὑτῶν λελοιπότες, τῶν δὲ δούλων οἱ δουλεύειν οὐκ\nἀξιοῦντες, τὸ δὲ λοιπόν, ὄχλος ἐν τῇ σκηνῇ τοῦ βίου\nτὰς ἐλπίδας ἔχων. εἰ δέ τι καὶ ἐπιεικὲς ἐν μέσῳ\nτων, ὑπὸ τῶν ἐκείνοις δοκούντων ὠθεῖται πρὸς τὰ \nαὐτὰ καὶ ἐπαινεῖν τε τὸν ἄρχοντα ἐθέλον διεκωλύθη\nκαὶ φεύγειν βουλόμενον κατηναγκάσθη μένειν. τὸ δὲ\nἀναγκάζον τοῦτο λέγειν τε ἃ μὴ δεῖ καὶ μὴ λέγειν ἃ\n \n \n\n \nδεῖ παρὰ τῶν ὀλίγων ἐκείνων ὧν ἔφην ἐπιτάττεται.\nοὕτως ἀκριβεῖ λόγῳ κομιδῆ μικρὸν τὸ τὴν ἐναντίαν\nσοι τεταγμένον. \n 9. Ἕνεκα μὲν οὖν τοῦ μηδὲν τῶν τοιούτων εἶναί\n σοι βλάβην ἐᾶν ἐχρῆν, νῦν δ’ ὑπὲρ αὐτοῦ τοῦ ταῖς\nπόλεσι τὴν σωφροσύνην λυσιτελεῖν προσήκει τι καὶ\nἐπανορθῶσαι, κἂν δέῃ τινὸς ἐνταῦθα δίκης. οὐ γὰρ\n ἀπολεῖταί σοι τὸ δοκεῖν εἶναι | πρᾴῳ διὰ τὴν τι-\nμωρίαν· οὐδὲ γὰρ τῷ Διὶ τὸ δοκεῖν εἶναι μειλιχίῳ\n διὰ τὰς τιμωρίας. ποιεῖ γὰρ ἀμφότερα. καὶ σὺ τοί-\nνυν τὸ μὲν ἱκανῶς ἐπιδέδειξαι, τὸ δὲ ἐκείνῳ πρόσθες,\nὅπως ἀμφοτέρωθεν παιδεύῃς τὸ ὑπήκοον, τῷ μὲν πεί-\nθων, τῷ δὲ ἀναγκάζων. οὐδὲ γὰρ φιλανθρωπίαν ἔτι\nτοῦτο καλοῦσιν οἱ κακοήθεις. ἀλλ’ ἐγὼ μὲν οὐκ ἄν\n εἴποιμι, τοῖς δ’ οὐδὲν ἄρρητον.",
        "7":"μαθέτωσαν τοίνυν\nοἱ κάκιστοι πάντων ἀνθρώπων, ὡς οὐχ ἡδέως μὲν\nκολάζεις, ταῖς δὲ ἀνάγκαις εἴκεις. παίδευε δὲ αὐ-\nτοὺς μήτε θανάτοις μήτε πληγαῖς, ἀλλ’ ἀρκείτω δε-\nσμός, κἂν τὸ ἄμεμπτον ὑπὲρ τοῦ πεπλημμεληκότος\n ἱκετεύῃ, τυγχανέτω τῆς φιλανθρώπου ταύτης χάριτος,\nὅπως ὅσον ἑτέρων καὶ ταύτῃ διαφέρεις, μανθάνωσι.\n",
        "8":"τοὺς μὲν οὖν πολλοὺς τούτους ἐκ τῶν θεάτρων\nἔστιν ἑλεῖν σοι, τοὺς δ’ εἰ μὴ τῶν ἀρχόντων ἄρχοιεν\n \n \n \n\n \nἀγανακτοῦντας διὰ τῶν τὰ παρ’ ἐκείνων ἐν παρα-\nβύστῳ πραττόμενα οὐκ ἀγνοούντων, ἃ εἰ τις εἰς φῶς\nἄγοι, τῶν δώδεκα θεῶν δέοιντ’ ἂν εἰς σωτηρίαν. οἱ\nγὰρ δὴ νῦν ἀδικούμενοι μέν, ὅπως δὲ τοῦτο πάσχου-\nσιν οὐκ εἰδότες γνόντες ἥξουσιν ἐπὶ τὴν δίκην, παῖδες \nκαὶ γυναῖκες καὶ ὅσον ἐν γήρᾳ τροφῆς ἀποστερεῖται.\n",
        "9":"| ἐστι δὲ αὐτῶν οὐ τοῦτο ἀδίκημα μόνον, ἀλλ’ \nοὐδ’ ἀριθμῆσαι ῥᾴδιον τὰ καθ’ ἑκάστην ἡμέραν, τὰ\nμὲν εἴσω τειχῶν, τὰ δὲ ἔξω, ὥστε τοῖς οὐκέτι δυνα-\nμένοις ἀντέχειν ἀναγκαῖον γίγνεται τὸ ὑποκύπτειν, οἱ \nδ’ ὅ τι ἂν ἐθέλωσι τῶν ἐκείνων λαβεῖν, ἔλαβον. ταῦτα\nτοίνυν ἅπαντα τὰ βεβιασμένα τοῦ βοηθοῦντος εἰ λά-\nβοιτο, δείξει τὴν γνώμην ἀποσεισάμενα τὴν ἀνάγκην,\nκαὶ κατηγόρους ὄψει πολλοὺς καὶ τοὺς νῦν θρασεῖς\nπεριδεεῖς. \n 13. Οἶσθα μὲν οὖν τῶν ἐν ζώνῃ γεγενημένων τοὺς\nκακούς, χρῆν μέντοι σε καὶ τοὺς ἀγαθοὺς εἰδέναι καὶ\nμὴ μόνον ἐκείνους μισεῖν, ἀλλὰ καὶ τούσδε φιλεῖν.\nοὐκ ἔνι δὲ αὐτοὺς ἀγνοουμένους φιλεῖσθαι. προσήκει\nτοίνυν σε καὶ πυνθάνεσθαι καὶ βούλεσθαι μανθάνειν \nκαὶ βελτίονί τε βλέμματι τούτους ὁρᾶν Ἄκαι λαλεῖν\nτούτοις ἥδιον καὶ δικαίων τιμῶν ἀξιοῦν καὶ μὴ διὰ\nτὴν ἐνίων πονηρίαν πρὸς ὅλον διαβεβλῆσθαι τὸ ἔθνος. \n \n \n \n\n \n 14. Ταὐτὸ δὲ λέγω καὶ περὶ τῶν πολιτευομένων,\nὅτι τοὺς μὲν οἶσθα καὶ ἀποστρέφῃ, τοὺς δὲ οὔτε οἶσθα\nοὔτε τιμᾷς. εἰ δὲ τοῖς μὲν τὰ Πρόκλου θαυμάζουσιν\nἔσται τὰ παρ’ ἐκείνου, τοῖς δὲ τὰ σὰ τὸ μηδὲ ἐγνῶ-\n σθαι παρὰ σοῦ, πρῶτον μὲν ἐπίχαρτοι τοῖς τἀναντία\nφρονοῦσιν ἔσονται, ἔπειτα ἀμβλύτεροι τὰ σὰ σεμνύ-\nνειν. δεῖ δὲ αὐτοὺς ταῖς τιμαῖς ἐγείρεσθαι καὶ τῆς\nὑπὲρ σοῦ νίκης ἐπιθυμεῖν. \n 15. Τὸ δὲ φεύγειν σε πολλάκις τὰς βαρείας τρα-\n πέζας ἐπαινῶν ἀντὶ τοῦ πολλάκις ἀεί σε βουλοίμην\n ἄν τοῦτο ποιεῖν. καὶ γὰρ | εἰ λυπήσεις οὐχ\nκούων, ἀλλ’ ἕξεις ἐν προιόντι τῷ χρόνῳ τὸν μεμψά-\nμενον ἐπαινέτην, ὅταν τὸ μὲν ἄριστον ᾖ παρελθόν,\nἄνευ δὲ ὀργῆς ἐξετάζηται τὸ πρᾶγμα. καλόν σου καὶ\n τὸ μηδένα καλεῖν ἑστιασόμενον. χρόνον τε γὰρ οὐκ\nἄν παραναλίσκοις πλείω τε οὐκ ἄν ἢ βούλοιο πίνοις\nχώρα τε οὐκ ἂν εἴη πονηραῖς αἰτήσεσιν.",
        "10":"ἀλλ’\nὅπως μοι φυλάξεις διὰ τέλους τὸν νόμον καὶ μὴ δἐ-\nξαιτό σοι τῆς ἀρχῆς ὁ χρόνος τοιούτους δαιτυμόνας.\n ἀλλὰ μηδ’ ἀναπετάσειας δείλης πολλοῖς ποσὶ τὰς θύ-\nρας ἐχθροῖς τῆς Δίκης· ὡς οὐδὲν οὕτω τῇ θεῷ ταύτῃ\nπολέμιον. ἐκ γὰρ ὧν οὐκ ἐῶσιν ἰσχύειν τοὺς νόμους,\nἐκ τούτων κερδαίνουσιν. οὕτω δὲ μέγα τοῦτο ἄρχουσι\n \n \n\n \nκακόν, ὥστε κἂν μηδὲν ἐντεῦθεν βλάπτηται τὸ δίκαιον,\nἀλλὰ δοκεῖ γε. σωφρονοῦντος δ’ ἂν εἴη καὶ τοῦτο\nδεδιέναι. τὰς μὲν εἰσόδους ταύτας μηδέποτε ἴδοιμεν\nμηδ’ αὖ τὰς ἐπὶ τοὺς δυνατοὺς τῶν ἀσθενεστέρων\nκαταφυγάς, αἱ τοὺς μὲν ἐγύμνωσαν, τοῖς δὲ χρήματα \nἤνεγκαν. \n 17. Καὶ τὰ πρὸς | τοὺς τοῖς ὀρχουμένοις ὑπη- \nρετοῦντας, οἳ τοὺς ἄρχοντας αὐτοῖς ὑπηρετεῖν ἠξίουν,\nοὕτως ὥσπερ νῦν ἐχέτω, μᾶλλον δέ, ὥσπερ εἶχε πρὸ\nτοῦ τὴν πολλὴν ὕβριν δεξαμένου θεάτρου. ἐποίει δὲ \nταῦτα ἡ ἐπὶ τὸ θέατρον ὁδός σου τῆς αὐτῆς ἡμέρας\nδευτέρα, πρᾶγμα οὐκ εἰωθός σοι. καὶ ἧκες μὲν εὖ\nποιῶν ἄσιτος καὶ ἄποτος, ὡς μηδέτερον ἐν τῷ προσ-\nώπῳ δείξαις τοῖς κεκληκόσι, τοὺς δὲ τὸ τούτων γέμειν\nσυρίττειν ἀνέπειθεν.",
        "11":"ταῖς μὲν οὖν τοιαύταις κλή- \nσεσιν ἐρρῶσθαι λέγειν, ἐν δὲ ταῖς παρουσίαις, ἃς οὐκ\nἔνεστι διαφυγεῖν, τῶν μὲν δεικνυμένων μηδὲν φαίνου\nθαυμάζων μηδὲ ἱστὰς πρὸς αὐτὰ τοὺς ὀφθαλμούς, τὸν\nὅμιλον δὲ μήτε ἐκφόβει μάτην μήτε θεράπευε, ἀλλ’\nἴσον ἀπεχέτω τρυφῆς τε καὶ ἀθυμίας. εἰ δὲ ἀσελγαίνοι \nτι, ἀπειλαῖς σωφρονιζέσθω. ὃ καὶ πρὸς τὸν Ἀλεξαν-\nδρέων δῆμον ἐκεῖνον τὸν ἕτοιμον εἰς ὀργὴν ἤδη τις\n \n \n \n \n\n \nποιήσας ἴσχυσε. τῇδε δὲ παρὰ πολλῶν ἀρχόντων διε-\nφθάρη κολακευόμενος ὠνουμένων τὰς καταγελάστους\n ταύτας εὐφημίας. |",
        "12":"τῶν στρατιωτῶν τινας,\nπαρ’ ὧν ἔστιν ἀκοῦσαί τι περὶ πραγμάτων δεομένων\n φροντίδος, ὑφορῶ καὶ νόμιζε κακῶς τῇ γνώμῃ καὶ οὐκ\nἀδόλως διακονεῖν χάριν τινὰ ταύτην τῷ πεπαυμένῳ\nφέροντας. σοὶ μὲν γὰρ οὐκ ἔχουσιν ἐγκαλεῖν οὐδ’\nεἰπεῖν, ἀνθ’ ὅτου μισοῦσιν, ἐκείνῳ δὲ ἴσασιν ὀφείλοντες\nἀμοιβὰς ὧν παρὰ τῶν ὑπ’ αὐτοῦ κακῶς πασχόντων\n ἐκέρδαινον. βούλονται οὖν εἶναι περὶ ταύτας δίκαιοι\nκαὶ τὸν ἄνθρωπον ἀντευποιεῖν ἐκ τῆς περὶ τὰ παρόντα\nβλάβης. δεῖ δή σε πάνυ δοκιμάζειν τῶν λεγομένων\nἕκαστον καὶ ὥσπερ ἐν πολέμῳ λίαν ἐγρηγορέναι. \n 20. Παρρησιάσομαι δὴ καὶ περὶ τῶν ἀπὸ τῶν ἐν\n μέσῳ τῶν κιόνων σκηνῶν, τί γὰρ ἂν ἄλλο τις εἴποι\nταῦτα; συλλεγομένων χρημάτων. τουτὶ γὰρ ἥκιστα\nχρῆν γεγονέναι τὸ ἔργον, ἐφ’ ᾧ κακῶς μετὰ δακρύων\nἀκούομεν ὑπὸ τῶν οὐκ ἐπὶ τούτοις αὐτὰς τὴν ἀρ-\n χὴν πεποιηκότων, ἀλλ’ ὅπως ἐντεῦθεν εἴη τι τοῖς\n† ἀνηλωκόσι. τούτου τοίνυν αὐτοῖς ἀπολλυμένου τὶ\nοἴει μισθώσασθαι σοφιστήν, ὅστις αὐτοῖς τὸν τούτων\n \n \n \n \n\n \nαἴτιον ἐπαινέσεται;",
        "13":"τί δ’ αὐτὰς διασώσει τὰς κα-\nλύβας, ὅταν ὁ μὲν χρόνος, ὃ δὴ πέφυκε ποιεῖν, φθείρῃ, |\nβοηθῇ δὲ μηδείς, ἢ καὶ διασπάσας ἔχῃ ἕκαστος \nτάς τε σανίδας καὶ τὰ ἄλλα, τὸ δὲ ἐνοικῆσον οὐκ ᾖ;\nπόθεν οὖν ἔσται τοῦτο τὸ ἀργύριον; ἐῶ γάρ, ὡς οὐκ \nἔσται τοῖς πένησιν οἴκησις τούτων μὲν ἀνῃρημένων,\nτοῦ δὲ τῶν οἰκημάτων μισθοῦ μείζονος ἢ κατ’ ἐκείνους\nὄντος. \n 22. Πρόκλου γὰρ εἶναι τοῦτο ἔργον φήσει\nτις. οὐ μὰ τὸν Δία καὶ τὴν Ἀθηνᾶν, ἀλλὰ τῶν \nεἰσπραττόντων ἡμῶν. τὸ μὲν γὰρ ἐκείνου γράμματα\nἦν καὶ λόγος, τὸ δὲ νῦν καταβάλλουσι τἀργύριον.\nθαυμάζω δέ, εἰ τις οἴεται καλὸν αὐτὸ δείξειν τῷ Πρό-\nκλῳ. τῷ γὰρ ἄν τις σὲ μᾶλλον ἀποτρέψειεν ἢ τῷ\nὀνόματι τούτῳ; τί γὰρ γένοιτ’ ἂν αἴσχιον ἢ τὸ τῶν \nΠρόκλου κακῶν Ἰκάριον κληρονομεῖν καὶ τὸν μὲν\nἡγεῖσθαι, τὸν δὲ ἕπεσθαι;",
        "14":"τὸ δὲ ἔτι δεινότερον,\nὅτι κἀκείνου χείρους γινόμεθα. πῶς; Πρόκλος τῶν\nλειτουργούντων τοῖς πένησι πόρον τινὰ τοῦτον ἀνεῦ-\nρεν, οὐ καλὸν μὲν οὐδὲ ἄξιον τῆς πόλεως, οὐ γὰρ \nἴσον ἡμεῖς τε καὶ Βηρυτός, προσῆν δ’ οὖν τι σχήματος\nτῷ πράγματι. νῦν δὲ ἐπὶ τὴν σκηνὴν τοῦτο τέτραπται,\n \n \n \n \n\n \nὅπως ἃ κλάων ὁ χειροτέχνης τίθησιν, ἐκ τούτων εἴη\nτρυφᾶν ὀρχησταῖς τε καὶ μίμοις, ὑφ’ ὧν χείρους μὲν\nἐλεύθεροι, χείρους δὲ οἰκέται καὶ νέοι καὶ γέροντες.\n",
        "15":"πάνυ γε ἄξιον τῆς τούτων ἕνεκα ἡδονῆς ἱεροσυ-\n λεῖν καὶ μετὰ τοῦτον τὸν πόρον ζητεῖν ἕτερον καὶ\nπάλιν ἄλλον, ἵν’ ἃ μὲν λαμβάνουσι, μικρὰ λέγωσιν\n εἶναι, δεῖν δὲ | τὸν ἄρχοντα σκοπεῖν, ὅπως ἕξουσι\nπλείω. δεῖν γὰρ αὐτοὺς κατέχειν δόσεσι καὶ δεδιέναι\nδρασμόν. εἶτ’ οὐκ εὐχόμεθα τοῦτο γενέσθαι τἀγαθὸν\n καὶ τὴν νῦν οὐ καθαρὰν καθαρὰν γενέσθαι πόλιν;\nτούτων γὰρ τῶν ὀλέθρων οὐ μεῖζον κακὸν οὐδὲ ἀν-\nδροφόνος. \n 25. τὰς τέρψεις οὖν ἀφαιρῇ τὴν πόλιν; ἐγὼ\nμὲν ἡδέως ἂν τὰς πονηράς, εἴπερ οἷός τ’ ἦν, νῦν δὲ\n κἂν πάνυ βούλωμαι, μένουσιν, εἰ καὶ μηδεὶς τοῦτο διδοίη\nτἀργύριον, μετενεγκόντες μὲν ἐφ’ ἑαυτοὺς πολλῶν οὐ-\nσίας, οὐκ ὀλίγων δὲ μέλλοντες ἡγούμενοι τοὺς πλουτοῦν-\nτας οὐχ αὑτοῖς μᾶλλον ἢ ’κείνοις ἔχειν ἃ κέκτηνται. \n 26. Μηδεὶς οὖν δεδιττέσθω τὸν καλὸν κἀγαθὸν\n Ἰκάριον ὡς κακῶς πράξοντος τοῦ θεάτρου μὴ τούτων\nπροεθέντων τῶν χρημάτων. οὐ γὰρ τὸν παρελθόντα\nχρόνον οἱ μὲν ἐδραπέτευον, ἡμῖν δὲ πραγμάτων ἐπ\n αὐτοὺς ἐδέησεν, ἀλλ’ | ἔμενον ὀρφανίας τρυγῶν-\nτες οἵ τε ὀρχούμενοι οἵ τε μιμούμενοι αἵ τε μιμούμεναι. \n \n \n \n\n \n 27. Τούτων μὲν οὖν μὴ σφόδρα φαίνου προνοού-\nμενος μηδὲ νομίζων ἀγαθὸν πόλει τηλικοῦτον κακόν,\nτοῦ δὲ μὴ προστεθῆναι τῷ παρέδρῳ πάρεδρον μελέτω\nσοι. καὶ γὰρ ᾐσθόμην τινῶν τοῦτο μηχανωμένων οὐ\nπόνων ἐπιθυμούντων, ἀλλ’ ὅπως ἐν δυνάμει τοῦ χρη- \nματίζεσθαι γένοιντο. ἀλλ’ οἱ μὲν ἐθελόντων, σὺ δὲ\nτὸ πλείω ταλαιπωρεῖν τοῦ τοιαῦτα κινδυνεύειν αἱρε-\nτώτερον ἡγοῦ. τό τε γὰρ ἀσφαλὲς ἔνι, καὶ κάλλος\nχῆς οὐ μικρὸν ἄρχων εἰς μέσας νύκτας διὰ τῶν\nμάτων ἐρχόμενος κἀν τοῖς ἀπειποῦσι διακόνοις κρείττων \nὢν ἢ ἀπειπεῖν. ὅσοι δὲ πολλοῖς μὲν ὀφθαλμοῖς, πολ-\nλαῖς δὲ χερσὶ ταῦτα ἀφέντες εὕροντο δι’ αὐτῶν τὸ\nπεριπατεῖν τε καὶ πρὸς τὸ εἰσρέον λαλεῖν, ἄμεινον δὲ\nεἰπεῖν φλυαρεῖν, | ἐξήλεγξαν ἑαυτοὺς ἐλάττους \nὄντας τοῦ πράγματος καὶ σαφῶς τὴν τάξιν ἔλιπον μο- \nνονουχὶ βοῶντες, ὡς ὧν οὐκ ἐφικνούμεθα, ταῦτα\nἐζητήσαμεν. \n 28. Βούλομαι δή τι καὶ περὶ τοῦ φόβου διελθεῖν,\nὂν ἔχεις περὶ τῶν ἀδίκων λημμάτων. ὅσον γὰρ αὐτὸς\nτούτων ἀπέχεις, τοσοῦτον ἀξιοῖς καὶ τοὺς σοὺς φίλους, \nεὖ ποιῶν. οἱ δὲ τοῦτο μὲν ποιοῦσιν, ὑποπτεύονται\nδὲ οὐ ποιεῖν, ἀλλ’ ἢν μνησθῇ τις συμφορᾶς ὡς δικαίας\nλελύσθαι, ῥῆμα πᾶν ἐν ὑποψίᾳ καὶ μισθὸς ἤδη δἐδο-\nται ἢ ὡμολόγηται. εἶθ’ οἱ μέν, ἴνα μὴ τοῦτο νομι-\nσθῶσι, σιγῶσι, μεθίσταται δὲ τῶν κακῶς ἐχόντων \n \n\n \nοὐδέν.",
        "16":"φήσεις οὐδεπώποτε πρὸς ἐμὲ τοῦτο παθεῖν.\nοἶδα. ἀλλὰ καὶ πρὸς ἄλλον καὶ ἄλλον ἄξιον εἶναι\nτοιοῦτον· πρὸς ἅπαντας μὲν γὰρ τοὺς ὁμιλοῦντας οὔ.\nπολλοῖς γὰρ τὰ δικαστήρια μέταλλα. δεῖ δὲ οὐδὲ\n ἁπάντων κατεγνωκέναι κακίαν. ἔσται δέ σοι πίστις\nἀζήμιος, εἰ τοῖς μὲν προσέχοις, τοὺς δὲ φυλάττοιο.\n δῆλοι δὲ οἱ τρόποι | ταῖς δόξαις. \n 30. Καὶ περὶ τῶν χθὲς πληγῶν ἐκεῖνο λέγω.\nγῶν μὲν ἦν ὁ καιρός, οὐ μὴν τοσούτων γε, ὡς τοῖς\n μὲν ἔδοξας τὸ Κόκκου πεποιηκέναι, τοῖς δὲ καὶ παρ-\nελθεῖν. εἰ δ’ ᾧ κρείττους ἐσμὲν ἐκείνου, τοῦτο προη-\nσόμεθα, τέ τοῖς ἐκεῖνον ὑμνοῦσιν ἀντιθήσομεν; εἶθ’ ὁ\nμὲν οὐκ ὀρθῶς ἐφ’ οἷς ἐπέστη διῳκηκὼς ἐπαίετο,\nνηρὸς ἴσως στρατιώτης, ὁ δ’ οὐ παντὶ σθένει μαστι-\n γοῦν δοκῶν πληγαῖς εἰς τοῦτ’ ἠναγκάζετο ταὐτὰ ποιῶν\nκαὶ πάσχων, τύπτων ὁμοῦ καὶ τυπτόμενος. πῶς οὖν\nοὐ καὶ τέταρτος ἦν ποιῶν τοῦτο πρὸς τὸν τρίτον ὃ\n’κεῖνος πρὸς τὸν δεύτερον; ἦν γὰρ δὴ καὶ τού τρίτῳ\nτὴν αὐτὴν αἰτίαν ἐπενεγκεῖν καὶ τῷ τετάρτῳ γε, καὶ\n οὐκ ἂν ἦν οὗ στῆναι τοῦτο ἔδει.",
        "17":"πάντα τὰ\nσῦτά σοι φυλακτέον, Ἰκάριε, πόρρω τοῦ τῆς ὑμετέρας\n \n \n \n \n\n \nοἰκίας ἤθους ὄντα. πολὺ δέ, οἶμαι, βέλτιον ἐν ἐλάτ-\nτονι δοῦναι τὸν ἡμαρτηκότα | τὴν δίκην ἢ σὲ \nδόξαι τῶν προσηκόντων ὑμῖν ὅρων ἐξενηνέχθαι. ὁρᾷς,\nὡς ἐκεῖνο καλὸν καὶ ὑμέτερον ἀκριβῶς ἀκολουθεῖν\nταῖς πληγαῖς τὴν ἄφεσιν, ἀλλὰ μὴ δεσμόν, ὃ τοῖς ἄλ- \nλοις, ὥσπερ ὑπὸ νόμου προστεταγμένον, ἐπράττετο;\n",
        "18":"ἐν δὲ τούτῳ πρῶτον μὲν ἦν κακὸν ὁ τόπος· ποῦ\nγὰρ ἴσον οἰκία καὶ δεσμωτήριον πολλοὺς ἐν ὀλίγῳ\nφυλάττον; δεύτερον δὲ τὸ μὴ τῶν οἰκείων εἰς θερα-\nπείαν ἀπολαύειν· τρίτον τὸ τὴν λύσιν ὠνεῖσθαι χρη- \nμάτων διὰ τῶν ὡς τὸν ἄρχοντα εἰσιόντων ἄνευ τῶν\nτῷ τῆς θύρας κυρίῳ καθ’ ἑκάστην διδομένων ἡμέραν·\nτέταρτον οἱ παρὰ τὸ δεδέσθαι γιγνόμενοι θάνατοι.\nτουτὶ γὰρ δὴ τοῖς τε ἰδιώταις ἦν σαφὲς καὶ παρὰ τῶν\nἰατρῶν ἦν ἀκούειν, ὅτι, εἰ μή τις αὐτοὺς ἐπὶ ταῖς \nπληγαῖς ἔδησεν, οὐκ ἂν ἐτεθνήκεσαν. τούτοιν δὴ τοῖν\nδυοῖν τοῦ μὲν ἀφεκτέον σοι, πικρότερον γάρ, τὸ δὲ\nτηρητέον, καλὸν γάρ. \n 33. Δεῖται <δέ> σου δι’ ἐμοῦ πᾶν ὅσον ἐν\nταις, τηρῆσαι τὸ μέχρι μέσων νυκτῶν ἡσυχίᾳ. | \nπροστιθέναι γάρ σε τῇ ἡμέρᾳ τοῦτό γε τοσοῦτον \nὄν. ὑφ’ ὅτου κακῶς διακεῖσθαι λέγουσιν ἄλλος ἄλλο\nτι τοῦ σώματος καὶ μόλις ὀρθοῦσθαι καὶ μόλις ἐστά-\n \n \n\n \nνᾶι καὶ ὅλως ἀπειρηκέναι, μηδὲ γὰρ τὰ αὐτὰ σοὶ δύ-\nνασθαι. ταῦτ’ οὖν οἱ μὲν αἰτοῦσιν, ἐγὼ δὲ παρασχεῖν\nσέ φημι δεῖν καὶ μὴ θαυμάζειν, εἴ τις ἐφ’ οἷς σε ζη-\nλοῖ, ταῦτα οὐκ ἔχει μιμεῖσθαι. οὐδὲ γὰρ τὰ Ἡρα-\n Κλεοῦς, καίτοι τίς οὐκ ἂν ἡδέως; νῦν δ’ οὐδ’ αὐτὸς ὁ\nΘησεύς.",
        "19":"σοὶ μὲν οὖν ἕστηκε τὸ ὄμμα καὶ τὸ νι-\nκᾶν τὸν ὕπνον ἐστὶν ἐν συνηθείᾳ, τοῖς δ’ οὐδὲ σφό-\nδρα βουλομένοις τοῦτ’ ἔνι δυνηθῆναι. τρέπεται γὰρ\nαὐτοὺς μετὰ πολλὴν μάχην καὶ πόνον, καὶ τὴν Νύκτα\n ἱκετεύουσι κινῆσαι πρὸς ᾠδὴν ἀλεκτρυόνας. ἤδη δέ\nτις καὶ γνώμην εἶπεν ἀλεκτρυόνα κατακλείσαντας ἔν\nτινι τῶν ἐγγὺς οἰκημάτων εἰς ἀνάγκην αὐτὸν ᾠδῆς\nἀκαίρου καθιστάναι σοὶ μὲν ἀπάτην φερούσης, τοῖς\n δὲ ἀπελθεῖν | διδούσης. ὡς νῦν γε στερήσει τε\n λουτρῶν κάμνουσι καὶ μέσον σφίσιν οὐδὲν δείπνου\nτε καὶ τοῦ παρὰ σὲ δρόμου. καὶ δεινόν, εἰ διὰ τὴν\nσὴν περὶ ταῦτα ἀρετὴν ἀπολεῖταί τις. βέλτιον γὰρ σὲ\nβιασθῆναι πρὸς ὕπνον ἢ ἐκείνους πρὸς όγρυπνίαν.\n",
        "20":"ἐκεῖνοι μὲν οὖν οὕτως ἂν μόνως περισωθεῖεν, οἱ\n δὲ ἐν τιμαῖς τε καὶ κέρδεσιν ὄντες μεγάλοις ἐπὶ τοῦ\nπρὸ σοῦ τήνδε τὴν ἀρχὴν ἐσχηκότος πονηροί τε δο-\nκούντων, εἴπερ ἦσαν πονηρῷ φίλοι, καὶ μὴ μετὰ τῶν\n \n \n\n \n\nτότε ὑβριζομένων διὰ τὸ μὴ δύνασθαι τὰ τότε πρατ-\nτόμενα ἐπαινεῖν ἐν τῷ τιμᾶσθαι πάλιν ἔστων.\nνης γὰρ δὴ τὸ πρᾶγμα ἄξιον, εἰ ἐν ᾧ καιρῷ χρῆν\nαὐτοὺς γενέσθαι ταπεινούς, μενοῦσιν ἐπὶ τοῦ κακῶς\nαὐτοῖς πεπορισμένου φρονήματος. \n 36. Νῦν μὲν ἐν τούτοις, ὦ Ἰκάριε, δείκνυμέν σοι\nτὸν φίλον, ἴσως δέ τις ἔσται λόγος καὶ μετὰ τοῦτον\nτὸν λόγον δεικνύναι τὸν φίλον καὶ αὐτὸς βουλόμενος· \n \n \n"
    },
    "work":"orationes 26",
    "original-urn":"urn:cts:greekLit:tlg2200.tlg00426.opp-grc1",
    "edition":"Libanius, Orationes 26"
}
{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00542.opp-grc1-simple",
    "text":{
        "0":"\n\n \n\n XLII. \n\n Τύραννος ᾔτησεν ἐξ ἀστυγείτονος πόλεως μει-\n\nράκιον ὡραῖον ἀπειλῶν πόλεμον, εἰ μὴ λάβοι.\n\nἐδέξατο τὸν πόλεμον ἡ πόλις. ἐπῆλθεν ὁ τύ-\n\nραννος. πολιορκουμένης τῆς πόλεως ὁ πατὴρ\n\n ἀποκτείνας τὸ μειράκιον ἔρριψεν ἀπὸ τοῦ τεί-\n\nχους. ἀπελθόντος τοῦ τυράννου κρίνεται φόνου. \n\n Ἡ μελέτη. \n\n εἴη ἂν καὶ τοῦτο τῆς ἐμῆς ἀτυχίας, ὦ\n\nἄνδρες, τό τινας ἐπιχειρεῖν πείθειν ὑμᾶς ὡς ἄρα ἐμοῦ\n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nβελτίους περὶ τὸν ἐμὸν υἱὸν καὶ γεγόνασι καὶ εἰσίν.\n\nἐγὼ δέ, εἰ μὲν ὡς ἀθλιώτατον ἀνθρώπων ἁπάντων\n\nπαρῄνουν ὑμῖν ἀποκτεῖναί με, καὶ χρηστοὺς καὶ φιλαν-\n\nθρώπους καὶ εὐεργέτας ἐμαυτοῦ τοὺς ταῦτα ποιοῦντας\n\nἡγούμην ἄν, οἷς γὰρ ἐν λύπη τῇ μεγίστη ζῆν ἀνάγκη, \n\nτούτοις κέρδος οὐ μικρὸν ἡ τελευτή· ἐπεὶ δὲ ἐκ κατη-\n\nγορίας καὶ ψήφου καὶ οἷα ἠκούσατε αἰτιώμενοι πει-\n\nρῶνται τοῦτο ποιεῖν, οὐ τὸ μηκέτ’ εἶναι, τὸ δὲ ἐπὶ\n\nτοιούτοις ἀποθανεῖν δεινότατον εἶναι νομίζων οἶμαι\n\nδεῖν τινα ποιήσασθαι περὶ ὧν οὐκ ὤκνησα ποιεῖν ἐν \n\nὑμῖν ἀπολογίαν.",
        "1":"δεῖ δὲ καὶ ὑμᾶς, ὦ ἄνδρες, τοῖς\n\nὥσπερ ἐγὼ κακῶς διακειμένοις βοηθεῖν μᾶλλον ἢ τοῖς\n\nμετὰ τῆς τύχης ἐπιτιθεμένοις τοῖς ἅπανθ’ ὑπὲρ ὑμῶν\n\nκαὶ ὅλης τῆς πόλεως καὶ προαιρουμένοις καὶ πράττου-\n\nσιν. οὐδὲ γὰρ ἂν ἔχοι λόγον τὸν εὐνοίᾳ τῇ πρὸς ὑμᾶς \n\nἅπαντας νενικηκότα τοῦτον ὧς περὶ τοὺς οἰκείους τοὺς\n\nαὑτοῦ πονηρότατον ἀποθανεῖν.",
        "2":"τὸ μὲν οὖν δίκαιον\n\n \n\n \n\n\n\n \n\n\n\nἦν ἐᾶσθαί με νῦν τῷ τάφῳ προσεδρεύειν καὶ μήτε\n\nνύκτα μήθ’ ἡμέραν ἀπαλλάττεσθαι τοῦ τὸν φίλτατόν\n\nμοι παῖδα δεδεγμένου χωρίου, τοῖς μὲν γὰρ ἄλλοις\n\nὑμῖν καιρὸς ἐν ἱεροῖς τε διατρίβειν καὶ θυσίαις καὶ\n\n ὕμνοις προσδοκήσασι μὲν τὰ δεινότατα, πεπονθόσι δ’\n\nοὐδὲν ὧν φοβεῖσθαι παρῆν, τῷ δ’ ἀπολωλεκότι ἐμοὶ\n\n<τὸν παῖδα> δακρύειν τε αὐτὸν καὶ\n\nτιμᾶν καὶ τῶν παραμυθουμένων ἀκούειν, οἶς ἐγὼ πολλὴν\n\n | οἶδα χάριν· ἐπειδὴ δὲ πεφήνασί\n\n τές τε ἀπὸ τοῦ τάφου καὶ κρίνοντες ἄνθρωπον οὐδὲ\n\nὀρθοῦσθαι δυνάμενον καὶ δι’ ἐμοῦ τὸ κοινὸν διαβάλ-\n\nλουσιν, εἰ δόξει τρέφειν πολίτας οὐ διὰ τὸ τὴν πόλιν\n\nφιλεῖν, τὸ δὲ τοὺς αὑτῶν μισεῖν τὰ τοιαῦτα τολμῶν-\n\nτας, δέομαι πάντων ὑμῶν, μὴ ἀνάσχησθε μήτε τῇ πό-\n\n λεῖ’ μήτε ἐμοὶ χείρονος δόξης γιγνομένης, ἀλλ’ οἵων\n\nἂν ἠξιώσατε δικαστῶν τυχεῖν ὅμοια μὲν ἐμοὶ βεβου-\n\nλευμένοι, ὅμοια δὲ κατωρθωκότες, ἐφ’ ὁμοίοις δὲ κρι-\n\nνόμενοι, τοιούτους ὑμᾶς αὐτοὺς ἐμοὶ παράσχετε τή-\n\nμερον. \n\n 4. Ἐγὼ μὲν οὖν ἐγνώκειν, ὦ ἄνδρες, μηδέποτε ὧν\n\n \n\n\n\n \n\n\n\nὑπὲρ ὑμῶν πέπονθα μνημονεῦσαι πρὸς ὑμᾶς, δεῖ γάρ,\n\nοἶμαι, τὸν φιλόπολιν πανταχοῦ μὲν πρὸ αὑτοῦ ποι-\n\nεῖσθαι τὸ κοινόν, ὠφεληκότα δέ τι καὶ ἔργον\n\nἀγαθοῦ διαπεπραγμένον αὐτόν τε τοῦτο σιγᾶν καὶ\n\nἑτέρου λέγοντος ἐρυθριᾶν· ἐπεὶ δὲ ἀναγκάζουσιν οὗτοι \n\nλέγειν ἃ ἥκιστ’ ἂν ἐβουλόμην, ἡ γὰρ ἀπολογία πᾶσα\n\nἐν τούτοις ἐστίν, ὦ ἄνδρες, μὴ τοῦ λέγοντος, τῶν δὲ\n\nοὐκ ἐώντων αὐτὰ σιωπᾶσθαι τούτους ἡγεῖσθε τοὺς\n\nλόγους, οἳ οὐ τοῦτο μόνον καὶ ἐμὲ καὶ ὑμᾶς ἀδικοῦ-\n\nσιν, ἀλλ’ ὅτι καὶ τῷ τυράννῳ τῆς λύπης οὐ μικρὸν \n\nἀφαιροῦσι κρίνοντες καὶ πράγματα παρέχοντες ἀνθρώ-\n\nπῳ ὅν ἐκεῖνος αὑτῷ πάντων ἔχθιστον ἡγεῖται.",
        "3":"ἀλλὰ\n\nτούτοις μὲν ἴσως ἀνάγκη πάντα ὑπηρετεῖν ἐκείνῳ,\n\nὑμᾶς δὲ δεῖ τοὺς οὐδεμίαν αὐτῷ χάριν ὀφείλοντας καὶ\n\nἅμα ὀμωμοκότας μὴ δι’ ὧν ἂν ἡσθείη ὁ θεοῖς ἐχθρὸς \n\nἐκεῖνος ποιεῖν, ἀλλὰ μᾶλλον ἐξ ὧν ἀνιάσεται. τοῦτο\n\n \n\n \n\n \n\n\n\n \n\n\n\nδ’ ἂν γένοιτο, εἰ καὶ πρὸ τῆς ἀπολογίας ὑμεῖς ἅπερ\n\nεἰκὸς ἦν παρ’ ἐμοῦ 〈λέγεσθαι〉, ταῦτα πρὸς ὑμᾶς αὐ-\n\nτοὺς λέγοιτε. \n\n 6. Ἠγαγόμην, ὦ ἄνδρες, γυναῖκα κατὰ τοὺς τῆς\n\nR IV 462 πόλεως | νόμους καὶ παῖδας ηὐξάμην ὁ δυστυχὴς\n\n ἐκ τούτων μοι γενέσθαι τῶν γάμων ἐμοί τε καὶ τῇ\n\nπόλει βοηθοὺς λέγοντας, γράφοντας, στρατευομένους,\n\nτὸν ὑπὲρ τῆς ἐνεγκούσης ἡδέως δεχομένους θάνατον.\n\nᾔτουν δὲ καὶ ἀγαθοὺς καὶ μάλιστα δὴ σώφρονας.",
        "4":"οἶ δὲ\n\n <θεοὶ>ἔδοσαν, ὧς οὐκ ἔδει, τοῦτον δὴ τὸν ὑφ’ ὑμῶν\n\nἐπαινούμενον, λαμπρὸν μὲν τὴν ἰδέαν, βέλτιστον δὲ τὸν\n\nτρόπον, τὸν αὐτὸν τῇ μὲν ὥρᾳ πάντας ὀφθαλμοὺς ἐφ’\n\nἑαυτὸν ἕλκοντα, τῇ δὲ σωφροσύνῃ παριόντα τὴν ὥραν.\n\nκαὶ τὸν δεῖνα εἰπὼν ἄν τις τὸν καλὸν προσέθηκεν,\n\n ἐγὼ δὲ ὁ κακοδαίμων ἀκούων ἔχαιρον καὶ τοῖς θεοῖς\n\nᾤμην δεῖν καὶ τούτου χάριν ἔχειν. ἔμελλον δὲ ἄρα ὑπὸ\n\nταύτης ἀπολεῖσθαι τῆς καλῆς δωρεᾶς.",
        "5":"ἐγὼ μὲν οὖν\n\n \n\n \n\n\n\n \n\n\n\nαὐτὸν ἔτρεφον, ὡς εἰκὸς τὸν τοιοῦτον, πάσῃ προνοίᾳ\n\nπάσας ἐπιβουλὰς ἀνείργων. ἐδεῖτο μὲν γὰρ οὐδὲν τῆς\n\nἐκ τῶν ἐφεστηκότων φυλακῆς, ὅμως δὲ εἴποντο παιδ-\n\nαγωγοὶ τοῦ μηδὲ ψευδῆ τινα διαβολὴν ἐπ’ αὐτὸν ἐλθεῖν.\n\nἐπεὶ δὲ ἀνάλωτος ἦν τοῖς ἁπάσῃ μηχανῇ κατὰ τῶν \n\nὡραίων χρωμένοις καὶ οὔτε ξένος οὐδεὶς οὔτε πολίτης\n\nοὐ πλούσιος, οὐκ ἀνδρεῖος, οὐ σοφός, οὐκ ἀπ’ ἄλλου\n\nτου περίβλεπτος ἔπειθεν αὑτῷ προσέχειν, ἔγνωσάν τι-\n\nνες διὰ τοῦ τυράννου καταισχῦναι τὸ σῶμα καὶ τὸν\n\nοὐ πειθόμενον βιάσασθαι.",
        "6":"καὶ βαδίζοντες, ὧς εἰκός, \n\nπαρ’ ἐκεῖνον σὺ δὲ τυραννῶν, ἔλεγον, καὶ δυνά-\n\nμενος φοβεῖν καὶ θηρεύων ἡδονὰς τὰ μὲν οὐ-\n\nδενὸς ἄξια μειρακύλλια συλλέγεις, τοῦ καλλί-\n\nστου δὲ τῶν ὑπὸ τὸν ἤλιον οὐκ ἀπολαύσῃ καὶ\n\nταῦτα ἐγγὺς ὄντος; εἶτ’, οἶμαι, διηγοῦντο περὶ τῆς \n\nτριχός, περὶ τοῦ προσώπου ἴ’ περὶ τῶν χειρῶν, περὶ\n\nτῶν ἄλλων καὶ ὧς καὶ τοῖς ζωγράφοις ἆθλόν ἐστι τὸ\n\nμειράκιον ἐλεγχούσης τῆς ὥρας τὴν τέχνην.",
        "7":"τού-\n\nτοις αὐτὸν κινοῦντες καὶ ἀνάπτοντες καὶ ποιοῦντες\n\nὧν οὐκ εἶδεν ἐραστὴν πείθουσι τὴν ἀναίσχυντον ἐκεί- \n\n \n\n \n\n \n\n\n\n \n\n\n\n νῆν ἀποστεῖλαι πρεσβείαν. καὶ ὅ τε δῆμος | συν-\n\nεληλύθει καὶ οἱ πεμφθέντες παρῄεσαν καὶ ἦν ἐλπὶς\n\nτούτων δή τι τῶν ἐπιεικεστέρων αἰτήσοντας ἀφῖχθαι,\n\nοἷον ὅπλα, σῖτον, στρατιώτας, τὸ τῶν φυγάδων τισὶ\n\n διαλλαγῆναι.",
        "8":"δεινὰ μέν, οἶμαι, καὶ ταῦτα, πολε-\n\nμοῦντα ἄνθρωπον ἐλευθερίᾳ καὶ νόμοις τοῖς μετὰ τοΙ\n\nτῶν ζῆν αἱρουμένοις ὑπὲρ τοῦ τινος τυχεῖν διαλέγε-\n\nσθαι, ὅμως δὲ ἦν ἄν τις αὐτῷ λόγος. ὁ δὲ τί διὰ\n\nτῶν πρέσβεων, S rfj καὶ Ἥλιε καὶ πικρὰ τῆς ἐμῆς\n\n οἰκίας Μοῖρα; ἐπειδὴ χαίρω μὲν ἐγὼ ταῖς τῶν\n\nμειρακίων μίξεσι, τρέφει δέ τις παρ’ ὑμῖν υἱὸν\n\nπατὴρ οἶον οὐδένα οὐδεὶς ἐν οὐδεμιᾷ πόλει,\n\nκαὶ εἶπε τίνα καὶ τίνος, πέμψατέ μοι τὸν νέον\n\nπεισόμενον ὅ τι ἂν ἐμοὶ δοκῇ.",
        "9":"ἐγὼ μὲν οὖν\n\n ἐπὶ τούτοις συγκαλυψάμενος καὶ πληγεὶς τὴν ψυχὴν\n\nἄφωνος ἐν τοῖς τῶν φίλων ἐκείμην γόνασι μικρὸν\n\nτεθνεῶτος διαφέρων, μόλις αἰσθανόμενος τοῦ θορύβου\n\nὂν ὑμεῖς αἰσχυνόμενοι μὲν θεούς, αἰσχυνόμενοι δὲ\n\nἀλλήλους, αἰσχυνόμενοι δὲ τὴν φύσιν ἐθορυβεῖτε καὶ\n\n ταῦτα προσθέντων ἐκείνων ὡς, εἰ μὴ τὸ σῶμα παρα-\n\nδοίητε, πολεμήσεσθε, οἰόμενοι τῷ φόβῳ τῆς ὑμετέρας\n\n \n\n \n\n \n\n \n\n\n\n \n\n\n\nπεριέσεσθαι σωφροσύνης· ὑμῖν δὲ ἄρα τῶν προσδοκω-\n\nμένων πόνων | δεινότερον ἐδόκει τὰ τοιαῦτα παρ’ \n\nὑμῶν δίδοσθαι καὶ τοῖς οὖσι παρ’ ἐκείνῳ μειρακίοις\n\nσυνήχθεσθε καὶ δίκην ἥδιστ’ ἂν ὑπὲρ τῶν ὑβρισμέ-\n\nνων ἐλάβετε.",
        "10":"ὑμεῖς μὲν οὖν ἀπηλαύνετε τοὺς \n\nπρέσβεις, ὁ δ’ ὧν ἐπήγγειλεν ἀτυχήσας εὐθὺς ἐπῄει\n\nτὰ ὅπλα, ἡνίκα τοὺς πρέσβεις ἀπέστειλεν, ἐν ταῖς\n\nχερσίν, ὡς εἰκός, ἔχων, ὅπως ὑμῖν ἀπαρασκεύοις ἐπί-\n\nθοιτο. καὶ αὐτίκα μεστὴ μὲν ἦν ἡ χώρα τῶν πολεμίων,\n\nοἶ γεωργοὶ δὲ ὅ τι ἠδύναντο τῶν σκευῶν ἄγοντες εἰς \n\n\n\n \n\n \n\n\n\n \n\n\n\nἄστυ συνέρρεον καὶ ἐξιέναι μὲν καὶ μάχεσθαι προ-\n\nεμπεσόντος τοῦ πολέμου καὶ τῶν δεινῶν οὐκ ἐνῆν,\n\nκατακεκλεισμένους δὲ τῶν τῆς πολιορκίας ἀνέχεσθαι\n\nκακῶν ἔδει. ἦν δὲ βαρέα μὲν τὰ παρόντα, φοβερὰ δὲ\n\n τὰ μέλλοντα, σύμμαχος δὲ οὐδαμόθεν, ὁ τύραννος δὲ\n\nμέγας. καὶ βοὴ μὲν παρ’ ἐκείνοις ἡ τῶν πολιορκούν-\n\nτων, ἀθυμία δὲ παρ’ ἡμῖν ἡ τῶν συγκεκλεισμένων. \n\n 14. ἐνταῦθα ἐγὼ τῶν μὲν ἐπιτηδείων ἢ συγγενῶν οὐ-\n\nδένα εἰς βουλὴν παρεκάλουν, κατ’ ἐμαυτὸν δὲ καθίσας\n\n ἐμαυτῷ διελεγόμην ὡς ἄν τις ἑταῖρος ἑταίρῳ. ὦ πα-\n\nτέρων, ἔφην, δυστυχέστατε σύ, ὦ κατὰ σαυτοῦ\n\nτε καὶ τῆς πατρίδος κάλλος υἱέος κτησάμενε,\n\nτὴν μὲν περιεστηκυῖαν τὸ τεῖχος στρατιὰν ὁρᾷς\n\nκαὶ τὸν μανίας γέμοντα τύραννον καὶ τοὺς\n\n ἅπαντα ποιεῖν ὄντας ἑτοίμους ὑπὲρ ἐρῶντος\n\nδεσπότου καὶ ὧς οὐκ ἔστι σωθῆναι τῇ πόλει\n\nτοῦ κακοῦ προἰόντος. τούτων δ’ αἴτιος παῖς ὁ\n\n \n\n \n\n \n\n\n\n \n\n\n\nσὸς καὶ τὸ τοῦ παιδὸς κάλλος. κἂν μὴ τοῦτο ἤ\n\nἀπόληται ἢ τοῦ τυράννου γένηται, λύσις οὐκ\n\nἔστι τοῖς παροῦσιν. ἐπεὶ οὖν ἡ μὲν ὕβρις\n\nἀφόρητον, ἡ τελευτὴ δὲ οὐ τοσοῦτον, σωσάτω\n\nτὴν πόλιν μετὰ τῆς αὑτοῦ σωφροσύνης.",
        "11":"ταῦ- \n\nτὰ ἐδόκει τὴν πρώτην ἡμέραν κράτιστα, ταῦτα τὴν\n\nδευτέραν, ταῦτα τὴν τρίτην, καὶ οὐδὲν ἦν ὅ τούτων\n\nἐδύνατο | νομισθῆναι βέλτιον. λαβὼν δὴ τὸ ξίφος \n\nπάλιν κατεθέμην καὶ πάλιν λαβὼν ἔρριψα, καὶ πολλά-\n\nκις ἑκάτερον καὶ μετὰ δακρύων ἕκαστον. εἶτ’ ἐνίκα τῇ \n\nπατρίδι τὸν υἱὸν ἐπιδοῦναι καὶ πλήξας πολλάκις τὸ\n\nπρόσωπον καὶ τίλλων τὰς τρίχας καὶ πρὸς τὸν ἐμαυ-\n\nτοῦ δαίμονα εἰπών· ἐμπλήσθητι τῶν ἐμῶν κακῶν\n\nἔπεισα δι’ ὧν ἔδειξα τὸν τύραννον μηκέτι τὰ μηκέτ’\n\nὄντα ζητεῖν. καὶ ἡ τελευτὴ τοῦ παιδὸς καὶ τῷ πολέμῳ \n\nγεγένηται τελευτή.",
        "12":"ἐπὶ τούτοις ἐπένθησα, ἔθαψα,\n\nτοῦ σήματος εἰχόμην, ᾤμην δεῖν αὐτοῦ καθῆσθαι. καὶ\n\nδὴ τοῦτον ὁρῶν προσιόντα τὸν χρηστὸν ἐνόμιζον ταὐ-\n\nτὸν τοῖς ἄλλοις ποιήσοντα ἥκειν καὶ παραμυθήσεσθαι.\n\n \n\n \n\n \n\n\n\n \n\n\n\nὁ δὲ ἐπιστὰς καὶ βοήσας ἄγριον ἀνίστω, φησίν, ὦ\n\nπονηρότατε σύ, καὶ ἕπου δίκην δώσων τούτων\n\nὧν καὶ νῦν ἔλεγεν, ὦ ἄνδρες. φησὶ γάρ με τὸν υἱὸν\n\nἀπεκτονέναι καὶ ἠρώτα εἰ μὴ τοῦτ᾿ ἀληθὲς καὶ εἰ μὴ\n\n δεινόν. \n\n 17. Ἐγὼ δὲ δεδρακέναι μὲν ὁμολογῶ τοῦτο τὸ\n\nἔργον, κακίαν δὲ ἐμαυτοῦ καταγινώσκειν οὐκ ἔχω. διὰ\n\nτί; ὅτι τὴν αἰτίαν οὐδεὶς ἂν δύναιτο δεῖξαι τοῦ πε-\n\nπραγμένου πονηράν, τῆς αἰτίας δ’ οὐκ οὔσης τοιαύτης\n\n οὐδ’ ἂν ἐκεῖνο δύναιτο πονηρὸν νομισθῆναι. τουτὶ\n\nγὰρ ὅσον ἐστὶ πολλαχόθεν μὲν ἄν τις μάθοι, μάλιστα\n\nδὲ ἐκ τῶν περὶ τῆς βλάβης νόμων, ἐν οἶς οὐ μικρὸν\n\nδιαφέρει τὸ ἑκόντα ἢ ἄκοντα. κἀν τοῖς φονικοῖς δὲ τὸ\n\nἴσον εὕροι τις ἄν. τί δέ; οἶ στρατηγοὶ οὐ καὶ τὰς\n\n αὑτῶν ναῦς πολλάκις κατέκαυσαν καὶ τὸν καρπὸν\n\nδιέφθειραν καὶ ταῦτα ποιήσαντες ἐστεφάνωνται; οὐ\n\nγὰρ ἔνα τοὺς πιστεύσαντας, ἀλλ’ ἔνα τοὺς ἐναντίους\n\n τούτοις | βλάψωσιν ἔπραξαν. τῆς τοίνυν γνώ-\n\n \n\n\n\n \n\n \n\n \n\n\n\n \n\n\n\nμὴς εὐδοκιμούσης ἀπήλλακται καὶ τὸ πραχθὲν αἰτίας.\n\n",
        "13":"καὶ σὺ τοίνυν μὴ δι’ ὅ γέγονε παρεὶς αὐτὸ λέγε τὸ\n\nγεγενημένον μόνον, ἀλλ’ ἔασον τούτους ἀπὸ παντός,\n\nὦ χρηστέ, τὴν ψῆφον ἐπενεγκεῖν. ἂν μὲν τοίνυν ἐπι-\n\nδεῖξαι δυνηθῇς ὧς ἐγὼ τὸν ἐμαυτοῦ παῖδα ἐμίσουν \n\nκαὶ ὑγιαίνοντος ἠχθόμην καὶ ἀρρωστοῦντος εὐφραινό-\n\nμην καὶ προσιόντος ἀπεστρεφόμην καὶ παίων καὶ\n\nἄγχων διετέλουν καὶ καταρώμενος αὐτῷ πολλάκις ἐπε-\n\nδείχθην πρὶν ἄνδρα γενέσθαι ἀποθανεῖν, εἰ μέν τι\n\nτούτων ὁ διώκων αἰτιᾶσθαι δύναιτο καὶ οὐκ αἰτιᾶσθαι \n\nμόνον, ἀλλὰ καὶ παρέχεσθαι μάρτυρας, ἀποκτείνατε,\n\nκατακόψατε, καταποντίσατε, λόγος οὐδεὶς ἔσται μοι· εἰ\n\nδ’ ὂν ζῆν ἐβουλόμην ἀφῃρέθην, ἐλέησον τὸν ἐζημιω-\n\nμένον. ποῦ γὰρ ἂν ἔχοι λόγον τὸ μὲν τῆς χειρὸς\n\nἔργον εἰς ἐξέτασιν ἄγειν, ἃ δὲ φρονῶν τοῦτ’ ἔδρων \n\nὑπερπηδᾶν;",
        "14":"ἐβουλόμην, ὦ ἄνδρες, τὸν τύραννον\n\nἐν τῇ πολιορκίᾳ πέμψαντα κήρυκα εἰς ὑμᾶς εἰπεῖν ὅτι\n\nνενίκηκε παρ’ ὑμῖν μὴ δοῦναι τὸν νέον, ὑμεῖς\n\nδὲ ἔκδοτέ μοι τὸν τούτου πατέρα καὶ\n\nτὸν πόλεμον. τότ’ ἂν εἴδετε καλῶς ὅστις ἐγὼ πρὸς \n\nτὸν ἐμαυτοῦ. αὐτὸς γὰρ ἂν παριὼν ἔγραφον τὸ περὶ\n\n \n\n \n\n \n\n \n\n\n\n \n\n\n\nτῆς ἐκδόσεως ψήφισμα, μᾶλλον δὲ καὶ πρὸ τοῦ ψη-\n\nφίσματος ἔτρεχον ἂν ὑπὸ τὰ τοῦ τυράννου ξίφη καὶ\n\nοὐδὲν ἂν ἔδεισα τῶν δεινῶν ἔν ἐκεῖνο μέλλων διὰ\n\nτούτων κερδαίνειν, τὸ ζῆν ἐμοὶ τὸν υἱόν.",
        "15":"διὰ τί\n\n γὰρ οὐκ ἂν ἐπέδωκα ὦκα ἐμαυτὸν ὑπὲρ ἐκείνου; οὐκ ἐπιει-\n\nκής; οὐ κόσμιος; οὐ φιλοπάτωρ; οὐχ οἶος ἐνδοξοτέ-\n\nρους μὲν ποιῆσαι τοὺς αὑτοῦ προγόνους, τῶν κοινῶν\n\nδὲ ἁπτόμενος μηδενὸς ὕστερος γενέσθαι; πλέον γὰρ\n\nοὐδὲν ἐρῶ. οὐκ ᾔδειν ὅτι καὶ δημηγορῶν καὶ στρατη-\n\n γῶν ἐκεῖνος νοῦν γε ἔχων μετὰ κάλλους ὑμᾶς μὲν\n\n ποιήσει μείζους, τὸν πατέρα δὲ καὶ τεθνεῶτα |\n\nλαμπρότερον;",
        "16":"ἐῶ τἄλλα, ἀλλ’ εἴ τις ὑμᾶς ἔροιτο\n\nτοὺς κατηγοροῦντας· διὰ τί τοῦτο ποιεῖτε; λυπεῖ-\n\nσθαι φαίητ’ ἂν ὑπὲρ τοῦ μειρακίου. εἶθ’ ὑμεῖς μὲν\n\n λυπεῖσθε τεθνεῶτος, ἐγὼ δὲ χαίρω; πάνυ γοῦν τοῖς\n\nμετὰ τὸν θάνατον διαβέβληκα τὸν φόνον. ὁρᾶτε ὡς\n\nλευχειμονῶ καὶ ἐπὶ λουτρὰ βαδίζω καὶ δειπνῶ πολυ-\n\nτελῶς καὶ ἐν συμποσίοις ᾄδω; οὐκ ἐν τέφρᾳ κεῖμαι;\n\nοὐκ ἔοικα νεκροῖς; οὐκ ἐπιθυμῶ τελευτῆς; ταῦτ’ οὖν\n\n ἐζήτουν ὧν γενομένων ἀπόλωλα; καὶ οὐδὲ τῶν θηρίων\n\nᾐσχυνόμην τὴν περὶ τὰ τέκνα φιλοστοργίαν; \n\n \n\n \n\n \n\n\n\n \n\n\n\n 22. Τίς οὖν ἡ τοῦ πραχθέντος αἰτία; ἐμὲ γὰρ δεῖ\n\nτοῦτ’ ἀποκρίνασθαι, οἱ δικάζοντες δέ, οἱ δὲ περιεστη-\n\nκότες, ἅπασα δὲ ἡ πόλις οὐκ ἂν εἴποι, παῖδες, γυναῖ-\n\nκες; ἀλλ’ ἐμὲ δεῖ περὶ ὧν ἅπαντες ἴσασι λέγειν. \n\n 23. Δύναμις ἐπεληλύθει πολλὴ καὶ μεγάλη, στρά- \n\nτευμα δεινὸν καὶ χαλεπόν, ἱππεῖς, ὁπλῖται, τοξόται,\n\nσφενδονῆται. αἱ κῶμαι διεφθείροντο, τὰ βοσκήματα\n\nἡρπάζετο, τὰ δένδρα ἐτέμνετο. κύριος μὲν ἦν τῆς χώ-\n\nρας ὁ τύραννος, ἐβούλετο δὲ καὶ τῆς πόλεως. καὶ τὰ\n\nμηχανήματα ἑωρῶμεν, καὶ κραυγὴ πολλὴ καὶ λοιδορία \n\nστρατηγοῦ πρὸς ταξίαρχον, ταξιάρχου πρὸς στρατιώτας,\n\nστρατιωτῶν πρὸς τοὺς ἄρχοντας. φόβοι δὲ πανταχοῦ\n\nπροσέπιπτον ὁμοίως ταράττοντες τοῖς λόγοις. ἡμέρα\n\nμὲν ἦν ἐν ταραχῇ, νύκτες δ’ ἐν ἀγρυπνίᾳ, τροφὴ δὲ\n\nοὐκ εἰς κόρον. τὸ δὲ τῆς πολιορκίας πέρας ἔτι μὲν \n\nἀπῆν, ἑωρᾶτο δὲ τοῖς λογισμοῖς.",
        "17":"εἰ μὲν οὖν οἷός\n\nτε ἦν ἢ ἀπὸ τῶν ἐπάλξεων βέλει τοῦ τυράννου τυχεῖν\n\nἢ λόγῳ πεῖσαι παρ’ αὐτὸν ἐξελθὼν ἀπελθεῖν ἢ δύνα-\n\n \n\n\n\n \n\n\n\nμιν ἐξαγαγὼν ἐκβαλεῖν τὴν ἐπελθοῦσαν, ἠδίκουν <ἂν>\n\nοὐ παραταττόμενος· ἐπεὶ δὲ τούτων μὲν οὐδὲν ὑπῆρχε ποιεῖν, κίνδυνος δὲ ἦν ἁλῶναι τὸ ἄστυ, φάρμακον δὲ\n\n ἧν μόνον τοῦ κακοῦ μηκέτ᾿ ἐχαρισάμην τῇ πόλει.",
        "18":"εἰ \n\n καιρὸς ἧν γνώμην | ἀπαιτῶν, ἠγόρευθα ἄν· εἰ ταλάντων ἀριθμόν, ἐπέδωκα ἄν· εἰ ἔξοδον, ἐξῆλθον ἄν· εἰ μάχην, ἐμαχόμην ἄν νῦν οὗν, ἀπᾐτει γὰρ ὁ καιρὸς τὸν υἱόν, οὐδὲ τοῦτο ἔφυγον. δεῖ γὰρ ἀπεύ-\n\n χερθαι μὲν μὴ προσπεσεῖν τὰς τοιαύτας ἀνάγκας, ἐπει-\n\nδὰν δὲ ἔλθωσι, μηδὲν ἀνώτερον τῆς πόλεως νομίζειν.\n\nἔλαβεν ἡ πόλις ὃν ἔθρεψεν, ἔλαβεν ὃν ἐπαίδευσεν,\n\nσαμένῃ.",
        "19":"οὐ τοῦτ᾿ ἐν τοῖς ἱεροῖς τότε καὶ περὶ τοὺς\n\n βωμοὺς ἅπαντες ηὕχοντο, γέροντες, μητέρες, <υἱεὶς>,\n\nθυγατέρες καὶ πάντα ἱερέων γένη παύσασθαι τοῦ θυ-\n\nμοῦ τὸν τύραννον καὶ λῆξαι τῆς πολιορκίας καὶ τὴν\n\nδύναμιν ἀπαγαγεῖν; τί οὖν; εἴ τις ὑμῖν τῶν πολιτῶν\n\n \n\n \n\n \n\n\n\n \n\n\n\nὧν ηὔχεσθε τυχεῖν ἔδωκεν, οὗτος πεπονήρευται; οὐκ\n\nἀκούετε τὸν Πύθιον οὕτω πολλαῖς βεβοηθηκέναι τῶν\n\nπόλεων πατέρων χρησμοῖς ὑπηρετησάντων; καὶ οἱ μὲν\n\nπαῖδες ἐτέθυντο, τὰ δὲ δεινὰ ἔστατο. οὕτω καὶ θεοῖς\n\nἀρέσκει σῶμα ἓν ὑπὲρ πόλεως ἀπιέναι.",
        "20":"ὑπὲρ μὲν \n\nοὖν τῶν ἀδήλων ἐπ’ ἐκείνους δεῖ καταφεύγειν, δήλου\n\nδὲ ὄντος τοῦ λυσιτελήσοντος αὑτοῖς ἐκ τῶν φαινομέ-\n\nνων βοηθεῖν. οὐκ ἦν τόθ’ ἡμῖν περὶ γῆς ὅρων ὁ κίν-\n\nδυνος, ὥστε μὴ πάντα ποιεῖν τὸν εὔνουν, ἀλλ’ ἡ\n\nπολιορκία τὸν ὄλεθρον ἠπείλει τῇ πόλει. τοῦτ’ οὖν \n\nἐποίει τὴν πρᾶξιν ἀναγκαίαν. \n\n 28. Οὗτος μὲν οὖν ἐρωτᾷ με εἰ μὴ δεινὸν τὸ\n\nτεθνάναι τὸν παῖδα, ἐγὼ δὲ αὐτὸν ἀντερήσομαι εἰ μὴ\n\nδεινὸν κατασκαφῆναι τὴν πόλιν. ὅτι γὰρ ἑλὼν | \n\nὁ τύραννος τοῦτ’ ἂν ἐποίησε περιαλγῶν, πᾶς τις ἂν ὁμο- \n\nλογήσειεν. ἀγανακτεῖς οὖν ὅτι μὴ τεῖχος μὲν τουτὶ κατη-\n\nνέχθη, τῶν δὲ ἐνοικούντων οἱ μὲν ἔθνησκον, οἱ δὲ\n\nἤγοντο, ἐκεῖνο μὲν οἱ ἐν ἡλικίᾳ καὶ γέροντες, τοῦτο δὲ\n\n \n\n \n\n \n\n\n\n \n\n\n\nγυναῖκές τε καὶ παῖδες; ἀγανακτεῖς ὅτι μὴ πῦρ ἀνάλωσε\n\nτὴν πόλιν καὶ κρίνεις ἄνθρωπον δι’ ὅν ἔχεις τὰ ἴδια,\n\nτὰ δημόσια, τὰ ἱερά, τοὺς νόμους, τὰ ὅπλα, τὰ χρή-\n\nματα, τὰς γυναῖκας, τὰ τέκνα, τοῦτ’ αὐτὸ τὸ δύνασθαι\n\n γράφεσθαι καὶ καθίζειν δικαστάς; \n\n 29. Ἐδέδοκτο γάρ φησι τῷ δήμῳ πολεμεῖν\n\nκαλῶς γε ποιοῦντι καὶ δόξης ἐπιθυμοῦντι καὶ\n\nοὐκ ἀνεκτὸν ἡγουμένῳ τυράννου χορηγεῖν ἡδο-\n\nναῖς. ἀλλ’ ὥσπερ ὑμῖν ὑπὲρ ἐμοῦ ταῦτα, οὕτως ὑπὲρ\n\n ὑμῶν ἐμοὶ ποιεῖν ἃ πεποίηκα προσῆκε. δεῖ γὰρ τὸν\n\nδῆμον ἑκάστου τῶν πολιτῶν προβεβλῆσθαι, τοῦ δήμου\n\nδὲ ἕκαστον τῶν πολιτῶν μᾶλλον ἢ τῶν αὑτοῦ κήδε-\n\nσθαι. ἐπολεμεῖτε ἑκόντες ὑπὲρ τῆς ἐμῆς οἰκίας. ἀπὸ\n\nτῆς αὐτῆς τοίνυν οἰκίας ἧκεν ὑμῖν ἡ τοῦ πολέμου\n\n λύσις. ἢ καθήμενον ἔδει με τρυφᾶν καὶ πρὸς ἐμαυτὸν\n\nλέγειν· ὡς εὐδαίμων γε ὁ παῖς. ὅλη πόλις κακο-\n\nπαθεῖ καὶ τρίβεται καὶ ἀπόλλυται, ἔνα μηδὲν\n\nτοῦτον μήτε μεῖζον μήτε ἔλαττον ἀνιάσῃ; οὐ\n\nδῆτα, ἀλλ’ εἶπον πρὸς ἐμαυτὸν ἃ χρὴ καὶ συνεβού-\n\n λεῦσα ὧν οὐχ εὕρισκον καλλίω.",
        "21":"καὶ γὰρ εἰ μηδεὶς\n\n \n\n \n\n \n\n\n\n \n\n\n\nὑμῶν εἶπε πρὸς τὸν πλησίον ὅτι τοῦτον δὲ οὕτω\n\nπεριορᾶν τὴν πόλιν ἀναλουμένην μηδὲ ἐμέμψατο\n\nτῷ τὸ περὶ τοῦ πολέμου ψήφισμα γεγραφότι μηδ’\n\nαὑτῷ τοιαῦτα | δεξαμένῳ, ἀλλ’ οὐχ οὕτω γε σι- \n\nδηροῖ πάντες ἦσαν ὡς μηδὲ σιγῇ τοῖς γιγνομένοις \n\nἀλγεῖν, πολλὰ γὰρ ὧν οὐκ ἂν φθέγξαιτό τις ἐννοηθείη\n\nἄν, ἐμοὶ δὲ τοῦτο πάσης ἀπαιδίας, ὦ ἄνδρες, πικρό-\n\nτερον. εἰ δ’ οὐδὲν τῶν δεινῶν δεινὸν ἐδόκει, ἀλλ’ ἦν\n\nὁμοίως ἅπασι γλυκὺς ὁ πόλεμος, ἀνδράσι, γυναιξί,\n\nπαισί, γέρουσιν, ἐλευθέροις, οἰκέταις, αὐτὸ τοῦτό με \n\nχρῆν αἰδεσθῆναι τὸ διὰ τὴν πρὸς ἐμὲ σπουδὴν εἰρή-\n\nνης ἥδιον νομίζειν τὸν πόλεμον.",
        "22":"ἠμειψάμην\n\nἀντιδόσει πρεπούσῃ τὴν προθυμίαν. ἢ καθήμενον ἀνα-\n\nμένειν με ἔδει τὸν ἐροῦντα πρὸς ἐμέ; ἄνθρωπε,\n\nσὺ κύριος εἶ τὴν πόλιν εἶναι ἢ μή, κάλλιον δὲ \n\n \n\n \n\n \n\n\n\n \n\n\n\nσῶσαι ταύτην ἢ διαφθεῖραι. οὐκ ἀναστὰς δρά-\n\nσεις τι νεανικὸν καὶ δείξεις τῇ πόλει πάντα\n\nκεκτημένος; δειχθήτω νεκρὸν τὸ μειράκιον τῷ\n\nτυράννῳ καὶ σεσώσμεθα.",
        "23":"ἀλλ’ οὐδ’ εἰ τὸ τεῖχος\n\n κατεσείετο, ταύτας ἄν ποτε τὰς φωνὰς ἀφήκατε πρὸς\n\nἐμέ. ἀλλ’ ἐγὼ ταύτας ἡγούμην ἀκούει παρ’ αὐτῶν\n\nτῶν πραγμάτων. οὐ δὴ τὸ τὸν πόλεμον ὑμᾶς ᾑρῆσθαι\n\nτὴν ἐμὴν ἐκώλυε φιλοτιμίαν, ἀλλ’ αὐτὸ τὸ πρὸς τοσαύ-\n\nτην ἰσχὺν ἀντᾶραι φειδοῖ τοῦ παιδὸς τὸν πατέρα τοῦ\n\n παιδὸς ἐπὶ τὴν πρᾶξιν παρεκάλει. \n\n 33. Ἀλλ’ ᾤχετ’ ἄν φησιν ἀπειπὼν πρὸς τοὺς\n\nπόνους ὁ τύραννος καὶ οὐκ ἦν δῆλον ὧς πάν-\n\nτως περιέσται. λαβὼν μέν, ὦ ἄνδρες, τὸ μειράκιον\n\nᾤχετ’ ἄν; μὴ λαβὼν δὲ οὐκ ἄν. πολὺς γὰρ ἦν καὶ\n\n σφοδρὸς ὁ ἔρως καίων καὶ ἐγκείμενος καὶ μηδὲ ἀνα-\n\n πνεῦσαι διδούς. τί τούτου σημεῖον; ἐξεῖπεν ἃ\n\nκρύπτειν ἔδει, καὶ ταῦτα διὰ πρεσβείας. ὃ μηδεὶς\n\nἤκουσε μηδαμοῦ, μειρακίου κάλλος ἐπ’ ἐκκλησίας ᾐτεῖ-\n\nτο.",
        "24":"ἆρ’ οὖν οὐ λαβὼν ᾐσχύνθη καὶ κατέδυ\n\n καὶ τῷ μὴ τυχεῖν ἐγένετο βελτίων; ἥκιστά γε,\n\n \n\n \n\n \n\n \n\n\n\n \n\n\n\nἀλλ’ οὕτως ἔκφρων ἦν καὶ μόνου τοῦ κτήσασθαι τὸν\n\nἐρώμενον ὥστ’ ἀναστὰς αὐτὸς ἧκεν ἄγων τὴν δύναμιν\n\nοἰόμενος δεῖν καὶ σώματα καὶ χρήματα ἀναλίσκειν καὶ\n\nμηδὲν τῶν εἰς τοῦτο φερόντων παραλιπεῖν πᾶσαν\n\nταλαιπωρίαν ἀξίαν τοῦ ἄθλου νομίζων.",
        "25":"οὕτω δὲ \n\nλίαν ἐπιθυμῶν εἶχε καὶ παρασκευαῖς θαρρεῖν. πολὺς\n\nμὲν αὐτῷ πλοῦτος ἐν βασιλείοις καὶ οὗτος ἐγγύς,\n\nπολλὰ δὲ ὅπλα καὶ ῥώμη καὶ τέχνη στρατιωτική, ἅμιλλα\n\nδὲ πρὸς αὑτοὺς τῶν ἀκολουθούντων, ὅστις αὐτῷ τὸν\n\nἐρώμενον θηράσας φέρων εἰς τὰς χεῖρας ἐνθείη.",
        "26":"τῷ \n\nμὲν ἐπέρρει 〈πολλὰ〉 πολλαχόθεν καὶ ἄμα τοῖς ἡμετέ-\n\nροις ἐχρῆτο καὶ τῶν ἀστυγειτόνων αὐτῷ πολλοὶ παρῆ-\n\nσαν οἱ συνεργοὶ μισοῦντες μέν, τῷ φόβῳ δὲ αὐτὸν\n\nθεραπεύοντες, ἡμῖν δὲ καθ’ ἑκάστην ἡμέραν χείρω τὰ\n\nπάντα ἐγίγνετο τῆς μὲν χώρας ἐστερημένης, τῶν πυ- \n\nλῶν δὲ κεκλεισμένων, τοῦ σίτου δὲ οὐκ ἀνασχομένου\n\nπολιορκίαν μακράν. οὐ γὰρ ἔφθημεν δόντες τὰς ἀπο-\n\nκρίσεις καὶ κατακεκλείσμεθα καὶ ὁ λιμὸς πλησίον. \n\n \n\n \n\n \n\n \n\n\n\n \n\n\n\n 37. τί οὖν ἂν ἐκεῖνον τοῦ τείχους ἀπέστησεν; ἔρως\n\nκατεῖχεν, ἡ δύναμις συμπαρεκάλει, παρ’ αὐτοῦ γε\n\nτοῦ χρόνου πολλαὶ δέδονται πολλοῖς πολιορκηθεῖ-\n\nσαι πόλεις. ὅλως δὲ οἴεσθε βαρεῖαν ἐκείνῳ τὴν ὑπὲρ\n\n τῶν τοιούτων γεγενῆσθαι προσεδρείαν; γένοιτο γὰρ\n\nἄν τι πόνων ἐρῶντι κουφότερον ἐν οἶς εἰσιν ἐλπΙ\n\n’δες κρατήσειν τῶν ἐρωμένων; ἀνιαρὸν μὲν οὖν αὐ-\n\n τοῖς τὸ μὴ ὑπὲρ τῶν τοιούτων ταλαιπωρεῖν |\n\nκαὶ δύο ἀπαλλαγὰς τοῦ πάθους ἴσασιν οἱ μανικώ-\n\n τεροι μόνας, ἢ ἑλεῖν ἢ ἀποθανεῖν. οἱ τύραννοι δέ,\n\nὅσῳ μᾶλλον οἴονται προσήκειν αὑτοῖς πανταχοῦ κρα-\n\nτεῖν, μᾶλλον φιλονεικοῦσιν.",
        "27":"οὐχ ἑωρᾶτε τὸν ἄνθρω-\n\nπον ἄνωθεν οἷα ἔδρα περὶ τὸν νεκρὸν περιχυθεὶς\n\nκαταφιλῶν, ἀκριβῶς ἕκαστον τῶν μελῶν καταθεώμενος,\n\n αἱμάττων αὑτὸν ἡδέως τοῖς τοῦ μειρακίου τραύμασιν;\n\nοὐ μικροῦ τὸ σῶμα λαβὼν ἐκόμισεν οἴκαδε; τοῦτον\n\nοὖν ἔπεισεν ἂν τι ζῶντος ἀπέχεσθαι τοῦ παιδὸς ὅν\n\n \n\n \n\n \n\n \n\n \n\n \n\n\n\n \n\n\n\nμόλις ὁ θάνατος;",
        "28":"οὐκοῦν πᾶσα ἦν ἀνάγκη τέλος\n\nτῆς πολιορκίας γενέσθαι τὴν ἅλωσιν καὶ ἔχειν αὐτὸν\n\nοὐχ ἔν ἔτι μειράκιον, ἀλλὰ πολλοὺς μὲν ἡλικιώτας\n\nτοὐμοῦ, πολλοὺς δὲ νεωτέρους, πολλὰς δὲ γυναῖκας\n\nκαὶ κόρας, ὧν τὰς μὲν αὐτὸς ἂν ὕβριζε, τὰς δὲ τοῖς \n\nδορυφόροις ἐδίδου. \n\n 40. Ἀλλὰ θῶμεν βούλεσθαι καθελόντα τὸ τεῖχος\n\nκαὶ ἑλόντα τὸ μειράκιον μηδενὸς ἂν αὐτὸν ἐφάψασθαι\n\nτῶν ἄλλων, ἀλλ’ ἀπελθεῖν ἂν ὥσπερ ἑκόντων δεδωκό-\n\nτῶν φίλον καὶ σύμμαχον ἀνοικοδομήσαντα τὸ πεπτω- \n\nκὸς τοῦ τείχους καὶ στεφανώσαντα τὸν δῆμον. ἀλλ’\n\nεἰ καὶ τῶν ἄλλων ἀπάντων ἔμελλε φείσεσθαι καὶ τοῦ-\n\nτο ἦν τις ὁ πείθων θεός, ὅτι μετὰ τὴν ἅλωσιν ἀπο-\n\nχρήσει τῷ νενικηκότι τὸν παῖδα μόνον ἔχειν, οὐδ’\n\nοὕτως ἦν μοι καλὸν ὁρᾶν αὐτὸν ἐπὶ τοιούτοις ἀγόμε- \n\nνον οὐδὲ αὐτῷ γε ἐκείνῳ ζῆν μᾶλλον ἐπὶ τοιούτοις ἢ\n\nθνήσκειν. ἔστι γὰρ καὶ ζωὴ θανάτου πικροτέρα καὶ\n\nθάνατος ζωῆς ἡδίων, ὅταν ἀπαλλαγὴν αἰσχύνης ὁ θά-\n\n \n\n \n\n \n\n \n\n \n\n\n\n \n\n\n\nνατος φέρῃ.",
        "29":"πόσοι σφᾶς αὐτοὺς ἀπέκτειναν τυραν-\n\nνούμενοι τοῦ μηκέτι ζῆν ἐν ἀνομίᾳ. πόσοι δ’ ἑαυτοὺς\n\nκατεκρήμνισαν πολεμίων ἐπικειμένων τοῦ μὴ ἁλόντας\n\nδουλεῦσαι. ὁ δὲ ἐμὸς οὐ δουλεύσειν ἔμελλε, καίτοι\n\n | καὶ τοῦτο δεινόν, ἀλλ’ ἀναγκασθήσεσθαι μηκέτ’\n\n ἄρρην εἶναι, τελεῖν δὲ εἰς γυναικῶν ἀριθμὸν καὶ\n\nἀκούσεσθαι παρὰ τῶν εὐνούχων ὅτι χθὲς μὲν εἰσῆ-\n\nγον αὐτῷ παλλακήν, τήμερον δὲ σὲ καλεῖ. σὺ\n\nδ’ ὅπως αὐτὸν ὧς μάλιστα ἥσεις μηδὲν ὧν ἂν\n\n αἰτῇ διωθούμενος.",
        "30":"ἐν τοιούτοις δὲ νυκτερεύων,\n\nἀπὸ τοιούτων δὲ ἐξιών, ἀντὶ δὲ παιδείας τῆς οἴκοι\n\nμανθάνων ἃ τέρπειν τύραννον ἐπὶ τῆς εὐνῆς δύναται\n\nτί ἂν ἔπραττε τῆς ὥρας αὐτῷ παρελθούσης; αὐτοῦ\n\nδιῆγεν ἂν ἀπερριμμένος; ἀλλὰ δεῦρο ἂν ἐπανῄει κα-\n\n Λήν γε παρρησίαν ἀπὸ καλῶν τῶν ἔργων φέρων; ἐμὲ\n\nδὲ τί χρῆν ποιεῖν; ἀκολουθεῖν αὐτῷ καὶ τὸν ὑμέναιον\n\nᾄδειν; ἀλλ’ ἐνταῦθα μένοντα τοῖς παρ’ αὐτοῦ φιλο-\n\nτιμεῖσθαι πράγμασιν, ὡς πρὸ τῆς γυναικὸς παρὰ τῷ\n\nτυράννῳ κέκριται καὶ πάντα ὑπ’ αὐτοῦ νενίκηται πρόσ-\n\n \n\n \n\n\n\n \n\n\n\nὦπα καὶ παρὰ τίνος ἔγημεν ἂν ὕστερον, πῶς δ’ ἂν\n\nπαῖδας ἐνουθέτησε, τίνος δ’ ἂν ἐκοινώνησεν ἑορτῆς,\n\nποίων ἀγώνων, ποίων θυσιῶν; οὐ γὰρ καὶ τὴν προση-\n\nγορίαν ἀπολέσας ὠνομάζετ’ ἂν ἀπὸ τῆς ὕβρεως; λαμ-\n\nπρός γε ὁ βίος μηδ’ οἰκέταις ἔχειν ἀντιβλέπειν τοῖς \n\nαὑτοῦ.",
        "31":"τί οὖν ἴδει ζῶντα ἐπιθυμεῖν θανάτου ἐξὸν\n\nθανάτῳ βίον τοιοῦτον διαφυγεῖν; νῦν μὲν ζῇ καὶ τε-\n\nλευτήσας, ᾄδεται γάρ, τότε δ’ ἂν ἐτεθνήκει ζῶν ἄφω-\n\nνος ὢν ὑφ’ ὧν ἐπεπόνθει. ἐξήρπασα τὸν παῖδα τῷ\n\nξίφει τυραννικῆς ὕβρεως, ἐπεὶ μὴ ἄλλως ἐξῆν. καὶ \n\nγὰρ εἰ λῃσταὶ διώκοντες ἐμέ τε κἀκεῖνον ἔμελλον ἐκεῖ-\n\nνον τοιαῦτα λαμβάνοντες ὑβρίσειν, ἐπὶ τὴν αὐτὴν ἂν\n\nἦλθον καὶ τότε πρὶν ἁλῶναι βοήθειαν. τοιαῦτα γὰρ\n\nδεδιδάγμεθα παρὰ τῶν νόμων καὶ τῆς δημοκρατίας.\n\nοὕτως, εἰ καὶ μηδὲν τῷ κοινῷ κέρδος ἔφερεν ὁ | \n\nφόνος, ὑπὲρ αὐτοῦ γε τοῦ περὶ τῶν ἐσχάτων κινδυ- \n\nνεύοντος ἀναγκαίως ἐπράττετο. εἰ γὰρ τρὶς ἀποθανεῖν\n\nἐχρῆν ὑπὲρ σωφροσύνης καὶ τοῦ μὴ ταύτης ἐκπεσεῖν,\n\nοὐκ ἂν ἐλαττόνων ἐωνεῖτο τὰ μείζω; \n\n \n\n \n\n \n\n \n\n\n\n \n\n\n\n 44. Ἀλλὰ πρὸς μὲν ταῦτα οὐδὲν ἔχουσι λέγειν, τὸ\n\nδὲ μὴ μετὰ τοῦ δήμου γεγονέναι τὸ ἔργον αἰτιῶνται.\n\nκαὶ τί φησιν ἐκώλυεν εἰπόντα ὅ ποιήσεις πρὸς\n\nαὐτὸν καὶ πείσαντα οὕτως ἐπὶ τὸ ἔργον ἐλθεῖν;\n\n ὅτι πρῶτον μὲν οὐχ ὁρῶντος ἦν, ὦ ἄνδρες, τὸν κατει-\n\nληφότα καιρόν. οἷον γὰρ ἦν μεταφέρειν ὑμᾶς ἀπὸ\n\nτῶν πύργων ἐπὶ τὴν ἐκκλησίαν καὶ κελεύειν καταθε-\n\nμένους τὰ ὅπλα λόγων ἀκούειν καθημένους καὶ τοῖς\n\nμὲν πολεμίοις ἀφεῖναι κατασείειν τὸ τεῖχος, εἰς δὲ τὴν\n\n ὑπὲρ ἑνὸς σώματος βουλὴν ἄγειν ἐν ᾗ μακροὺς ἀνάγκη\n\nγενέσθαι τοὺς λόγους;",
        "32":"πολλοὶ γὰρ ἂν παρῆλθον\n\nαἰτιασόμενοι, οἱ μὲν ἐμοὶ φθονοῦντες, οἱ δὲ τῷ μειρα-\n\nκίῳ, τοὺς δ’ ἂν τὸ τῷ τυράννῳ βούλεσθαι χαρίζεσθαι\n\nμαχομένους ἀνίστη. πᾶσι δ’ ἂν ἦν εὐπρόσωπος ὁ λό-\n\n γος ὡς οὐκ ἔννομα ταῦτα οὐδὲ εἰωθότα. εἰ γὰρ οὐδὲ\n\nνῦν ἐπὶ πεπραγμένοις δύνανται κατ’ ἔχειν αὑτούς, ἀλλὰ\n\nπείθουσι τοὺς σεσωσμένους ἀγανακτεῖν καὶ τὸ μηκέτι\n\nπολιορκεῖσθαι νομίζειν βλάβην, τίνες ἂν ἦσαν διδόν-\n\nτες περὶ τοῦ πράγματος γνώμην καὶ ὧν ὁ τύραννος\n\n \n\n \n\n \n\n \n\n \n\n\n\n \n\n\n\nἐπεθύμει μήπω διεφθαρμένων;",
        "33":"ἀλλ’, εἰ δοκεῖ, δῶ-\n\nμεν ἐκκλησιῶν τε εἶναι τὸν τότε καιρὸν καὶ λόγων,\n\nοὐχ ὅπλων καὶ μήτε τὴν πολιορκίαν ἐμποδὼν εἶναι\n\nτούτοις μήτ’ ἂν οἷς ἔλεγον ἀντειπεῖν μηδένα μήτε\n\nτῶν ἄλλων μήθ’ ὅσοι νῦν κατηγοροῦσιν. ἀλλὰ καὶ \n\nοὕτως, ὦ ἄνδρες, κάλλιον ἦν ταῦτα περὶ τῶν ἐμῶν\n\nἐψηφίσθαι. ἐκεῖνο μὲν γὰρ <ἂν> ἐδίδου τοῖς\n\nλειν ὑμᾶς βουλομένοις λαβήν, ὅτι ὁ μὲν πατὴρ παρ-\n\nῆλθεν ἀφοσιούμενος καὶ τρόπον τινὰ τιθεὶς | \n\nὑπὲρ τοῦ παιδὸς ἱκετηρίαν, ὅπως μηδεὶς χαλεπήνειε \n\nπρὸς τοῦτον δι’ ὃν πολιορκεῖται τὸ ἄστυ, ὁ δῆμος δὲ\n\nἀπεχρήσατο τοῖς ῥήμασιν εἰς φόνον, καὶ ὁ μὲν\n\nἀποκτείνατε, ὅπως ἀκούσειε βοώντων ὅτι σώσομεν,\n\nοἱ δ’ οὐκ ἐθελήσαντες εἰς τὴν διάνοιαν βλέψαι τοῦ\n\nλέγοντος ἀπὸ ψιλῶν τῶν συλλαβῶν τὸν νέον ἀπώλεσαν. \n\n",
        "34":"ταύτας ἀνεῖλον, ὦ ἄνδρες, τὰς βλασφημίας οὐδὲ\n\nεἴασα κεῖσθαι ψήφισμα δόξαν οὐ καλὴν οἶσον ὑμῖν,\n\nὅλον δὲ τοῦ πατρὸς ἐποίησα τὸ ἔργον. περὶ οὗ λέ-\n\n \n\n \n\n\n\n \n\n\n\nγειν μόνον ἀναισχύντου, ὡς μισῶν ἀπέκτεινα, τῷ δὲ\n\nδι’ ἐκεῖνον πολιορκουμένῳ δήμῳ τάχ’ ἄν τις τοῦτο περι-\n\nῆψε. τί οὖν ἔδει με τὸν δῆμον τὸ μὲν ὠφελεῖν, τὸ δὲ\n\nβλάπτειν καὶ κακὸν ἀγαθῷ μιγνύειν ἐξὸν ἀμιγῆ τοῦ\n\n χείρονος αὐτῷ παρασχεῖν τὴν εὐεργεσίαν; πότερον δ’\n\nἂν καὶ ἔδρασεν ὁ δῆμος; ἐπέτρεψεν ἂν κτεῖναι; τί\n\nοὖν ἠδίκηται πεπραγμένων ἅπερ ἐπῄνεσεν ἄν; ἀλλ’\n\nεἶργεν ἂν εὖ φρονεῖν τοὺς ἀντιλέγοντας νομίζων; καλῶς\n\nοὖν ἐποίησα μὴ παραδοὺς αὐτῷ τῆς καθ’ αὑτοῦ ζη-\n\n μίας ἀφορμήν. \n\n 48. Ἀλλὰ γὰρ δεινοί τινές εἰσιν, ὦ ἄνδρες, καὶ\n\nτοὺς τὰ τιμιώτατα ὑπὲρ τῆς πόλεως προιεμένους ὥσπερ\n\nτοὺς προδότας ἐλαύνειν. πρὸς οὓς ὀλίγα διαλεχθεὶς\n\nκαταβήσομαι. τί δεδοίκατε, ὦ βέλτιστοι; μὴ παρελθὼν\n\n ἐγὼ καὶ παραθεὶς τὴν ἐπίδοσιν τὴν ἐμαυτοῦ ταῖς εὐ-\n\nδοκιμηκυίαις παρ’ ὑμῖν καὶ τὴν νῦν ἄδειαν τοῖς ἐκ\n\nτῆς πολιορκίας φόβοις σίτησιν ἢ χαλκῆν εἰκόνα ἢ\n\nστέφανον παρὰ τῶν πολιτῶν αἰτήσω; ἀλλὰ μάταιος\n\nὑμῖν οὗτος ὁ φόβος. οὐ γὰρ οὕτως ἀναίσθητος ἐγὼ\n\n τῆς ἐμαυτοῦ τύχης ὥστ’ ἐπὶ τοῦ βήματος ἔτι φαίνεσθαι\n\n \n\n \n\n\n\n \n\n\n\nτὸν τάφον ἀφεὶς καὶ μεμνῆσθαι δωρεῶν ᾧ τὸ ζῆν\n\nἀνιαρόν.",
        "35":"ἀλλὰ μὴ σιγῶντος ἐμοῦ παρὰ τῶν τἀμὰ\n\nθαυμαζόντων γένηται καὶ γράψῃ τις παρελθὼν ὑπὲρ\n\nἐμοῦ ταῦτα ἃ οὐκ ἄν ποτε αὐτὸς | ὑπὲρ ἐμαυ- \n\nτοῦ; ἀλλὰ θαρρεῖτε, ὦ βέλτιστοι, θαρρεῖτε. καὶ γὰρ \n\nἂν ἅπαντα ὁ δῆμος ὁμοῦ διδῷ, τὸν ληψόμενον οὐχ\n\nεὑρήσει. μὴ γὰρ φανείη τι τερπνὸν ἐμοὶ μηδὲν ἔτι\n\nπλὴν θανάτου.",
        "36":"οὐ δεδοίκατε, πρὸς τῶν θεῶν, μὴ\n\nτῷ τὰ τοιαῦτα ποιεῖν δόξητε πρὸς τὸν τύραννον βλέ-\n\nπειν καὶ τἀκείνου θεραπεύειν καὶ τῆς δυστυχοῦς ὥρας \n\nτοῦ μειρακίου αὐτοὶ μηνυταὶ γεγενῆσθαι καὶ νῦν ἐκεῖ-\n\nνον παραμυθεῖσθαι τῷ πράγματα ἐμοὶ παρέχειν; τί\n\nβούλεσθε πλέον ὑμῖν γενέσθαι; ἀπολώλεκα τὸν υἱὸν\n\nἐκεῖνον τὸν καλόν, ἀπολώλεκα. οὐκέτ’ αὐτὸν εἰς δι-\n\nδασκαλεῖον ὄψεται βαδίζοντα οὐδείς, οὐκέτ’ ἐκεῖθεν \n\nἀναστρέφοντα, οὐκέτ’ ἐν παλαίστραις, οὐκέτ’ ἐν γυμνα-\n\nσίοις. ὁ εὔπαις ἐκεῖνος, ὁ μακάριος ἐγὼ κεῖμαι, πέ-\n\nπτωκα. τὸν τάφον τοῦ παιδὸς ἀντὶ τοῦ παιδὸς ἔχω. \n\n \n\n \n\n\n\n \n\n\n\n 51. ἀλλ’ οὐκ ἀρκεῖ ταῦτα οὔθ’ ὑμῖν οὔτε τῷ τυράννῳ,\n\nδεῖ δέ με πάντως ἀποθανεῖν; καλῶς. τί οὖν δεῖ κατη-\n\nγορίας; τί δὲ ψήφου; τί δὲ συκοφαντίας; γράψατε\n\nπαρελθόντες ἐκδοῦναί με τῷ τῶν καλῶν ἐραστῇ. οὐ-\n\n ’δεν ἀντερῶ οὐδὲ φθέγξομαι οὐδ’ ἐχθροὺς ὑμᾶς, ἀλλ’\n\nἐπιτηδείους ἡγήσομαι διδόντας με ἀνθρώπῳ παρ’ ᾧ\n\nτάχιστα ἀποθανεῖν ἀνάγκη. ὧς πονηρὸν δὲ καὶ ὠμὸν\n\nκαὶ ἄδικον εἰς τὸν ἐμαυτοῦ παῖδα γεγενημένον μή με\n\nἀποκτείνητε, ὦ ἄνδρες, μηδὲ ποιήσητε χείρους ἐμοῦ\n\n τοὺς ἄλλους πατέρας, εἴ ποτε, ὅ μὴ γένοιτο, καιρὸς\n\nἔλθοι τὴν ἴσην ἀπαιτῶν μεγαλοψυχίαν.",
        "37":"ταυτὶ δὲ\n\nἀπεύχεσθαι μὲν χρή, προσδοκᾶν δὲ τοὺς εὖ φρονοῦν-\n\nτας, ἐπεὶ κἀν τοῖς οὖσιν ὑμῖν παιδίοις ὁρῶ τινας\n\nἐπαγγελλομένους κάλλος οἷον πάλιν κινῆσαι τὸν τύ-\n\n ραννον. ἂν οὖν ὁ μὲν καὶ ὁρμᾷ καὶ πρεσβεύηται τὰ\n\nτοιαῦτα αἰτῶν καὶ ἀπειλῶν, ὑμεῖς δὲ αἱρῆσθε πολεμεῖν\n\nκαὶ πολιορκεῖσθαι, πῶς οὐ δεῖ τοὺς ὁμοίως ἐμοὶ τὰ\n\n δεινὰ λύσοντας | ἔχειν; τούτου δ’ ἂν ἐπιτυγχά-\n\n \n\n \n\n\n\n \n\n\n\nνοιτε, ἐὰν τὸν πρῶτον πεποιηκότα μηδὲν ἠδικηκέναι\n\nψηφίσησθε.",
        "38":"καὶ πρὸς θεῶν, ὦ πατέρες παίδων\n\nὡραίων, ἢν αὖθις ἀφ’ ὁμοίας αἰτίας ἐπέλθῃ πόλεμος\n\nκαὶ ὁ λόγος ᾖ περὶ τῶν ὅλων τῇ πόλει, μηδὲν\n\nφαινέσθω κακὸν ὃ δύναιτ’ ἂν τοῦτο παῦσαι τὸ κακόν, \n\nἀλλ’ ἀκολουθήσατε γενναίως τῷ παραδείγματι κόσμον\n\nκαὶ ὑμῶν αὐτῶν καὶ τῶν ἀπιόντων παίδων τὴν τοι-\n\nαύτην ἡγούμενοι τελευτὴν καὶ μὴ τοὺς συκοφαντοῦν-\n\nτας δείσητε μᾶλλον ἢ ἃ παθεῖν ἀνάγκη τήν τε πόλιν\n\nκαὶ τοὺς ἡττηθέντας ὑπὸ τῶν νενικηκότων.",
        "39":"κακῶς \n\nτις ὑμᾶς ἐρεῖ τῶν πολιτῶν; ἀλλ’ ἡ πόλις ἅπασα θαυ-\n\nμάσεται, μᾶλλον δὲ ἅπασα δημοκρατουμένη πόλις. οὐκ\n\nὄψεσθε τοὺς υἱεῖς; ἀλλὰ τοῖς περὶ αὐτῶν συνέσεσθε\n\nλόγοις, οἵων καὶ αὐτὸς ἀκούω νῦν ὑπὸ τῶν χρηστῶν\n\nκαὶ δικαίων εἶναι βουλομένων πολιτῶν. \n\n 55. Τί οὖν; ὦ κακῶς ἐρῶν τύραννε, ὦ τῆς φύσεως\n\nἀλιτήριε, παῦσαι τοιαῦτα κωμάζων, δεῖσον θεούς, φο-\n\nβήθητι ψόγον. οὐ καταγελάσεις τῆς τοῦ διὰ σὲ πεσόν-\n\nτος μειρακίου ψυχῆς, ἣ νῦν, ὡς εἰκός, μετὰ τῶν τὰς\n\nαὑτῶν πατρίδας ῥυσαμένων ταῖς αὑτῶν σφαγαῖς συν- \n\nδιαιτᾶται. \n\n \n\n \n\n\n\n \n\n\n\n 56. Ὦ παῖ, τὴν μὲν ἐπιμέλειαν οἶσθα τὴν ἐμὴν\n\nμεθ’ ἧς ἐτράφης, μεθ’ ἧς ἐπαιδεύθης καὶ ὧς, ὁπότε\n\nἀρρωστοίης, ἐδεόμην τῶν θεῶν ἐπ’ ἐμὲ μετενεγκεῖν\n\nτὴν νόσον, πολέμου δὲ ἐκ τῆς σῆς ἰδέας περιστάντος\n\n τὴν πόλιν καὶ τοῦ καιροῦ σοι ζῆν οὐκ ἐπιτρέποντος\n\nοἴχῃ μέν, οὐκ ἀδόξως δέ, ἀλλ’ ἐμὲ μὲν ἐν θρήνοις\n\nκαταλέλοιπας, σαυτοῦ δὲ τοὔνομα ἐν ᾠδαῖς οὕτω\n\n | μὲν ἀνδρείως ὑπακούσας τοῖς ἀναγκαίοις, οὕτω\n\nδὲ αὐτὸς ὀκνοῦντα τὸν πατέρα ἐπεγείρας.",
        "40":"ὡς γὰρ\n\n ἤσθετο, ὦ ἄνδρες, τὰ πράγματα ἡμᾶς ἐπὶ τοῦτο ἄγον-\n\nτα, ἐρῶ γάρ, κἂν ἀπιστῶσί τινες, ὧς εἶδεν ἀφεστηκότα\n\nμε καὶ ὠχριῶντα καὶ δακρύοντα καὶ τὴν χεῖρα τρέ-\n\nμουσαν, τὸ θαυμάσιον ἐκεῖνο καὶ πάσης τιμῆς ἄξιον\n\nἐφθέγξατο· μὴ μέλλε, πάτερ. λύε ταχέως τὴν πο-\n\n λιορκίαν. ἐγὼ δὲ ἔξω καλὸν τὴν σωφροσύνην\n\nἐντάφιον. \n\n 58. Τοιοῦτοι περὶ ὑμᾶς, ὦ ἄνδρες, γεγενήμεθα. καὶ\n\nτοιαύτη μὲν ἡμῖν ἡ τύχη, τοιαύτη δὲ ἡ γνώμη. εἰ δ’ ὑμῖν\n\nοὕτως ἀπολελογημένος ἄξιος εἷναι θανάτου δοκῶ, κατά-\n\n γνῶτε. ἐγὼ δὲ οὐδ’ οὕτως ἐμαυτὸν καταμέμψομαι. \n\n \n\n \n\n \n\n"
    },
    "work":"declamationes 42",
    "original-urn":"urn:cts:greekLit:tlg2200.tlg00542.opp-grc1",
    "edition":"Libanius, Declamationes 42"
}
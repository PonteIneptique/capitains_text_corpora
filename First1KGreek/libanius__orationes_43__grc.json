{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00443.opp-grc1-simple",
    "text":{
        "0":"\n \n XLIII. \n IIEPI ΩΝ ΣΥΝΘΗΚΩΝ. \n ὁ μὲν ἀμείνων καιρός, ὦ φίλοι, τοῦ νῦν \nῥηθησομένου λόγου παρελήλυθεν. ἔδει μὲν γάρ, ἡνίκα\nτῇδε τὸ πρῶτον ἡπτόμην τοῦ διδάσκειν, πεποιῆσθαι\nπρὸς ὑμᾶς γεγραμμένῳ λόγῳ ταύτην τὴν συμβουλήν, \nὀλίγοις δὲ χρησάμενος ῥήμασιν οὐ πείσας ἀπέστην τοῦ\nκαὶ μᾶλλον φροντίσαι καὶ συνθεὶς τὴν παραίνεσιν\nἐνεγκεῖν. μεμφόμενος δὴ τὸ μὴ πάλαι τοῦτο πεποι-\nηκέναι ποιήσων ἥκω τὸ μὴ γεγενημένον. βουλοίμην\nδ’ ἂν ὑμᾶς τῷ πεισθῆναι τιμῆσαί μοι τὸν λόγον, ἄλλως \nθ’ ὅτε κοινὸν ἐμοῦ τε καὶ τῶν τὸν λόγον έπαινεσο-\n \n \n \n \n \n \n \n \n \n \n\n \nμένων τὸ κέρδος. ἐμοὶ μὲν γὰρ αἴτιοι δόξης, ὑμῖν\nδὲ αὐτοῖς τοῦ μεγάλων ἀπηλλάχθαι κακῶν ἔσεσθε.\n",
        "1":"εἰ μὲν οὖν μὴ τὴν ἴσην ἔχων πρὸς ἕκαστον ὑμῶν\nεὔνοιαν εἰς τήνδε διετέλεσα τὴν ἡμέραν, ἀλλὰ τοῖς\n μὲν συμπράττων, τοῖς δ’ ἐναντιούμενος, εἰκότως ἂν\nκαὶ νῦν ὑπωπτευόμην οὐ τὸ κοινῇ συμφέρον ζητεῖν,\nτῇ δὲ πρὸς ἐνίους χάριτι πρὸς τοῦτο ἥκειν· ἐπεὶ δὲ\nπολλῶν πατέρων κύριόν με ποιουμένων ἐν ταῖς ὑπὲρ\nδιδασκάλων ἐκλογαῖς οὐδαμοῦ προκρίνας ἕτερον ἑτέρου\n φανήσομαι, δικαίως ἂν πιστευοίμην τήμερον ἀπὸ τοῦ\nπάντων ὁμοίως κήδεσθαι πρὸς τὴν τῶν οὐ δοκούντων\nμοι καλῶς ἔχειν ἐπανόρθωσιν ὡρμηκέναι. ὃ γὰρ ἐμὲ\n μὲν οὐδὲν Ι τῷ μὴ εἶναί μοι τὸν ἀντικαθήμενον,\nτὰ δὲ τῶν ἄλλων ὑμῶν βέβλαφέ τε πολὺν ἤδη χρόνον\n καὶ εἰ μή τις ἐπισχήσει, βλάπτον οὐ στήσεται, τοῦτ’\nἄξιον ἐνταῦθα δέξασθαι τὴν τελευτήν. \n 3. Μάλιστα μὲν οὖν, εἰ καὶ χρηστῆς ἀπήλαυε τῆς\nτύχης τὰ τῶν ἡμετέρων λόγων καὶ πλεῖν ἐξ οὐρίων\nὑπῆρχεν, ὥσπερ τοῖς πρὸ ἡμῶν ταῖς τῶν νέων έφεστη-\n κόσιν ἀγέλαις, οὓς τὸ πολλοὺς εἶναι τοὺς ἐπιθυμοῦντας\nμανθάνειν εὐδαίμονας ἐποίει, καὶ τότε μὲν ἂν εἰκὸς\nἦν σκοπεῖν, ὅπως μηδὲν μηδαμόθεν ἔσται τὸ ζημιῶσον·\nνῦν δέ, ὡς ὁρᾶτε, βαπτιζομένου τοῦ πράγματος καὶ\nπάντων ἐπ’ αὐτὸ κεκινημένων τῶν πνευμάτων οὐδ’ εἰ\n σφόδρα βούλοισθε, κακῶς ἔξεστι φρονεῖν καὶ προστι-\n \n \n \n \n\n \nθἐναι τοῖς ἀναγκαίοις ἑκούσιον ζημίαν.",
        "2":"ἴστε γάρ,\nὡς ὁ παρὼν οὑτοσὶ καιρὸς ἃ μὲν ἦν τῶν ἡμετέρων\nλόγων, τοῖς ἑτέροις ἔδωκε, τὰ δὲ ἐκείνων ἐπὶ τουτουσὶ\nμετήνεγκε μᾶλλον μὲν ἀγαπᾶσθαι ποιήσας τοὺς ἧττον\nθαυμαζομένους, ἦττον δ’ αὖ τοὺς μᾶλλον, μᾶλλον δὲ \nτοὺς μὲν χορηγοὺς ἁπάντων ἀγαθῶν νομίζεσθαι ποι-\nήσας, τοὺς δ’ Ι οὐδὲν ἄλλο πλὴν ὕθλον καὶ πόνων \nκαὶ πενίας ἀφορμήν.",
        "3":"ἐντεῦθεν ἀγωγαὶ συχναὶ νέων\nκαὶ πλοῖα πλοῦν ἕνα τὸν ἐπὶ ώμης φερόμενα κρότος\nτε τῶν κομιζομένων παιδαρίων ἐπὶ ταῖς μελλούσαις \nἐλπίσιν. αἱ δέ εἰσιν ἀρχή, δυναστεία, γάμος, ἐν βασι-\nλείοις διατριβαί, τὸ διαλέγεσθαι βασιλεῖ. καὶ κομιδῆ\nμὲν ὀλίγοις ὁ πλοῦς ἐκεῖνος ἐλυσιτέλησεν, ὡς τοῖς γε\nπλείοσι πρὸς τῷ μηδὲν ἐνεγκεῖν παρείλετό τι καὶ τοῦ\nφρονεῖν. ὅμως δ’ ἕλκονταί τε καὶ προσδοκῶσι, καὶ τὸ \nοὔπω κτηθὲν ἔχεται καὶ τῷ μὲν ἐλάττονι τὸ πρᾶγμα\nκρίνεται, τῷ πλείονι δὲ οὐ δοκιμάζεται. τοιαῦτα τῷ\nδαίμονι δέδοκται περὶ ἐκατέρων τῶν λόγων. διὰ ταῦτα\nλύπην ἐκ τῶν διδασκαλείων οἴκαδε κομίζομεν πλὴν\nτοῦ καταβοῆσαι τοῦ καιροῦ ποιεῖν οὐδὲν ἔχοντες. \n 6. Ἀλλὰ τοῦτο μὲν ἀτύχημα καὶ τῆς αἰτίας ἐκτὸς\nἡμεῖς, ἀφ’ ἦς τὰ εἰρημένα· περὶ δὲ τῶν ἀποστάσεων\n \n \n \n\n \nαἷς γέγονε τὸ διδάσκειν πονηρότερον, τίνα ἀνθ’ ὑμῶν\nαὐτῶν αἰτιάσεσθε; ἢ μικρὰν ἀθυμίαν ταύτας ἔχειν\n φήσετε; Ι οὐ δεδηγμένος ἀπέρχεταί τις τὴν καρ-\nδίαν, εἰ ὁ χθὲς μαθητὴς σήμερον ἑτέρου γεγένηται;\n οὐκ ἀηδὲς ἄριστον; οὐκ ἀπορία δείλης; οὐ πικρὸν τὸ\nδεῖπνον; οὐ τὸ πλέον τῆς νυκτὸς ἐν ἀγρυπνίᾳ; οὐ\nτῆς ὑστεραίας μισεῖται μὲν ὁ θρόνος, ἐχθρὸν δὲ τὸ\nτῶν λόγων χωρίον, ὕποπτον δὲ τὸ μένον ἔτι, θρασὺς\nδὲ ὁ ἀποστὰς ἀπαντῶν ἐξεπίτηδες σὺν ὕβρει τῷ τέως\n διδασκάλῳ, πάντων ἐπιλελησμένος, ἐκβαλὼν μὲν τῶν\nὀμμάτων τὴν ὀφειλομένην αἰδῶ, μεστὸν δὲ αὑτὸν\nπεποιηκὼς τῆς εἰς ἐκεῖνον ἀσελγείας, ἀπὸ παντὸς ἔργου\nτε καὶ σχήματος ἀνιᾶσαι προθυμούμενος, κεκραγώς, εἰ\nμισθοῦ τις μνησθείη, τὸ καὶ τὸν χρόνον αὑτῷ τηνάλλως\n ἀνηλῶσθαι καὶ μηδὲν εἰδέναι καὶ μηδὲν ἀκηκοέναι καὶ\nβραδέως ἀφεστάναι καὶ χρῆναι πάλαι τοῦτο πεποιηκέναι\nκαὶ μισθὸν ἀμαθίας οὐ νενομίσθαι.",
        "4":"τὰς αὐτὰς δὲ\nκαὶ πρὸς πατέρας φωνὰς ὁ πατὴρ ἀφίησι, ψευδόμενοι\nμὲν ἀμφότεροι, ὅ τε παῖς ὅ τε πατήρ, λέγειν δὲ ὅμως\n τολμῶντες, ὅπως μὴ κακοὶ περὶ τὸν μισθὸν εἶναι\nδοκοῖεν. ὁ δὲ ἀποπνίγεται τὸ πλῆθος τῶν πόνων Ι\n οὓς ἐπόνησεν ἐννοῶν καὶ ὡς εἰς ἀχαρίστου ψυχὴν\n \n \n \n\n \nοἰοδομῶν οὐκ ᾔδει. μισθοῦ τοίνυν μεμνημένος μὲν\nεἰς τοιαῦτα ἐμπίπτει, φόβῳ δὲ τούτων σιωπῶν ἀλγεῖ\nτῷ μηδὲ λέγειν ἔχειν, ἐκ δὲ τούτων καθέζοιτ’ ἂν αὑτὸν\nἐσθίων. ἐπὶ βιβλίον δὲ καὶ τὴν ἐκεῖθεν τροφὴν ἢ\nοὐχ ἧκεν ἢ μάτην οὐκ ἔχων τεῖναι τὸν νοῦν ἀκριβῶς \nεἰς τὸ κέρδος. γίγνεται οὖν ἐντεῦθεν φαυλότερος.\nοὕτω πρὸς τῇ τοῦ μισθοῦ στερήσει καὶ τὸ χείρω\nγίγνεσθαι τὴν διάνοιαν ἔστι. \n 8. Παλαιὸν μὲν οὖν τι τοῦτο τὸ τῶν ἀποστάσεων,\nἀλλ’ ὅσον γε νῦν, οὐδεπώποτε συμβάν. δύο ἢ τρεῖς 10\nἐπὶ τῆς ἐμῆς οἶδα νεότητος τοῦτο πεποιηκότας οὐ καλὴν\nδόξαν ἐκ τῆς ἀποστάσεως λαβόντας, ὅθεν αὐτοῖς καὶ\nσπάνις ἐπιτηδείων τε καὶ φίλων. ὁ γὰρ περὶ τὸν\nαὑτοῦ διδάσκαλον ἄπιστον αὑτὸν ἐπιδείξας προὔλεγεν\nἅπασιν, ὡς οὐκ οἶδε φιλεῖν. τὸ πάλαι μὲν οὖν μικρόν \nτι, τὸ δὲ νῦν τοῦτο πολύ· μικροῦ γὰρ ἰσάριθμοι ταῖς\nἡμέραις αἰ ἀποστάσεις. καὶ τοὺς αὐτοὺς εὕροις ἂν διὰ\nπάντων ἥκοντας, ἕως ἦλθον ἐπ’ ἐκεῖνον ἀφ’ ὅτου\nπρῶτον ἀπέστησαν. καὶ δευτέρα περίοδος καὶ τρίτη.\nκαὶ περὶ ἕκαστον τῶν διδασκάλων πολλάκις ἀμφότερα, \nὁ μὲν ὡς ἕτερον ἀπῆλθε νέος, ὁ δ’ ἦλθεν ἄλλον ἀφείς.\nοἱ δὲ μείναντες διὰ τέλους οὐκ ἄνευ τοῦ τὴν ἴσην\n \n \n \n\n \nπαρασχεῖν προσδοκίαν ἔμειναν, ὡς ἄρα τὸ αὐτὸ δρά-\n σουσιν, ὥστε κἀκ τῶν βελτιόνων Ι γενέσθαι τινὰ\nλύπην. \n 9. Πῶς οὖν ἂν ἕκαστος ἔχοι βεβαίως οὓς ἔχει;\n εἰ τὰς ἀποστάσεις συνθήκαις ἀνέλοιμεν καὶ μὴ ἐξείη\nτρέχειν παρὰ μὲν τούτων ὡς ἐκείνους, παρὰ δὲ\nνων ὡς τούτους, οἶόν τι τοῖς παίζουσι παισὶ γίγνεται\nπερὶ τὰς γωνίας. γνώτω νέος ἅπας, ὡς ἡ διὰ τῶν\nἀποστάσεων αὕτη πέπαυται τρυφή. γνώτω πατήρ,\n γνώτω μήτηρ, γνώτω παιδαγωγός. οἱ νῦν μέν εἰσιν\nἅπαντες τῶν ἐπὶ θρόνων καθημένων δεσπόται,\nμένων δὲ ὧν εἶπον γνωριοῦσι σφᾶς τε αὐτοὺς κἀκεί-\nνους καὶ ἀντὶ τοῦ βλέπειν εἰς αὐτοὺς ἀξιοῦν τοὺς\nἡγεμόνας ἀκολουθήσουσιν οἷς ἡ τοῦ δικαίου τάξις\n βούλεται. ἔσονται δὲ ἐνεργοὶ μὲν ἱμάντες, ἐνεργοὶ\nδὲ ῥάβδοι. ὡς νῦν γε παρὰ μὲν τοῖς οὐδ’ εἰσί,\nπαρὰ δὲ τοῖς ἀφοσιοῦνται σαφῶς εἰδότων τῶν χρω-\nμένων, ὡς, εἰ γένοιτό τι τοσοῦτον ὁπόσον ἄξιον,\nἄλλου τὸν νέον ἐποίησε. δυναμένων δὲ τοῦτο τῶν\n πληγῶν ταὐτὸ ποιεῖ καὶ παιδαγωγὸς οὐ θεραπευό-\nμενος. ἡ θεραπεία δὲ βάθρου τυχεῖν, ἀργύριον λα-\nβεῖν, ἑστιαθῆναι, πολλὰ ἕτερα. ἂν ταῦτα ὑπομείνῃς,\nἔχεις τὸν νέον· ἂν δ’ οὐκ ἀνάσχῃ, τὴν ἀπόστασιν\nἤκουσας.",
        "5":"οὐκοῦν οὐ μόνον ὑμῖν ὑπάρξει κομί-\n σασθαι διὰ τῶν συνθηκῶν τὴν ἐλευθερίαν, ἀλλὰ καὶ\nτοῖς νέοις ἀμείνοσι γενέσθαι βλακεύειν διὰ τὰς ἀνάγ-\nκας οὐκ ἔχουσι. δεῖ γὰρ δὴ μένοντας ἢ βούλεσθαι\n \n \n\n \nπονεῖν ἢ προσαναγκάζεσθαι. πληγὰς δὲ οὐ κωλύσει\nφόβος ἀποστάσεων. νῦν Ι δ’ οἱ μὲν ῥᾳθυμοῦσιν, \nοἱ δ’ οὐκ ἐπιτιμῶσι, καὶ οἱ μὲν καθεύδουσιν, οἱ δ’ οὐκ\nἐπεγείρουσι, καὶ οἱ μὲν πλημμελοῦσιν, οἱ δὲ σιωπῶσιν\nεἰδότες μέν, ὡς οὐ δίκαια ποιοῦσιν, οὐκ ἀκινδύνους \nδὲ αὑτοῖς τὰς νουθεσίας εὑρίσκοντες. \n 11. Ἀλλὰ δεινὸν εἶναι φήσουσιν οἱ πατέρες, εἰ\nμὴ τὰ δοκοῦντα σφίσι περὶ τῶν παίδων ἔσται μηδὲ\nἐπιτρέψει τις ὅτῳ βούλονται παραδοῦναι. καὶ γὰρ οἱ\nδιδάσκαλοι δεινὸν εἶναι φήσουσιν, εἰ μηδεὶς αὐτοὺς \nἐάσει διακρίνειν οἷς τε δεῖ συνεῖναι τῶν νέων καὶ\nοις μή. ἔστι σοι παῖς. τοῦτον βούλει τῆς τοῦ λέγειν\nδυνάμεως μετασχεῖν. κάθηνται πολλοὶ διδάσκαλοι\nχρόνῳ μακρῷ βεβασανισμένοι πεῖραν σφῶν αὐτῶν ἐν\nοἷς ἤδη τινὰς πεπαιδεύκασι δεδωκότες. τούτων ὂν ἂν \nοἱ λογισμοὶ πείθωσιν ἑλόμενος ἔα παραδοὺς μένειν.\n",
        "6":"τὸ δὲ νῦν μὲν ὡς τοῦτον, νῦν δὲ ὡς ἄλλον ἄγειν\nοὐ τοῦτόν ἐστι θαυμάζοντος, ἀλλ’ ἐκεῖνον ἀτιμάζοντος.\nτοῦτ’ οὖν ὁ δεύτερος οὗτος αἰσθανόμενος ἐρεῖ πρὸς\nσὲ μικρὰ καὶ μέτρια, ὅτι οὐκ ἂν αὑτόν σοι πρὸς τὰ \nτοιαῦτα παράσχοι οὐδ’ ἂν ὑβρίσαι μετὰ σοῦ τὸν ὁμό-\nτεχνον. εἰ δ’ ἕλκοις αὐτὸν εἰς τὸ δικαστήριον καὶ\nκατηγοροῖς, οὐκ ἀπορήσει λόγων, ἀλλ’ ἔξει καὶ πολλοὺς\n \n\n \nκαὶ δικαίους δεικνύντας, ὡς οὐ καλὸν τὰ τοιαῦτα\nκωμάζειν, ἀλλ’ ἐξ ἀρχῆς βουλευσάμενον μένειν ἐν τοῖς\nδόξασιν.",
        "7":"ὅτι γὰρ οὐχ ὡς ἐπὶ βελτίω τὸν δεύτερον\n ἄγουσι, παντί τῳ δῆλον. τούς τε γὰρ τὰ τοιαῦτα |\n εἰδότας ἦν ἐξ ἀρχῆς ἐρωτᾶν, σφαλέντα δὲ καὶ\nἐξηπατημένον εὐθὺς ἔδει ποιεῖν τὸ δεύτερον. νῦν δὲ\nἐνιαυτῶν παριόντων καὶ τῶν ὡρῶν τὸν περὶ τοῦ\nμισθοῦ λόγον εἰς μέσον ἀγουσῶν τότε τὴν ἀχλὺν\nἀφαιρεθέντες διορῶσι τό τε βέλτιον καὶ τὸ χεῖρον.\n καί φασιν ἀπενεχθῆναι τὴν ἀρχὴν τοῦ δέοντος οὐκ\nἄλλο τι νομίζοντες εὑρηκέναι κάλλιον, ἀλλ’ ὅπως μετ’\nεὐπρεπείας ἀγνωμονοῖεν καὶ δοκῶσιν ἐρᾶν τοῦ\nτονος. σημεῖον δέ, πολλοὶ πάλιν ἐπὶ τοὺς αὐτοὺς\nἐπανῆκον ὡς ἀμείνους ὧν ἀπέστησαν ὡς χειρόνων.\n καίτοι πῶς ἔνι τὸν αὐτὸν βελτίω τε καὶ φαυλότερον\nεἶναι; οὐκ ἔστιν. ἀλλ’ ἔτος, οἶμαι, πάλιν παρὰ τῷ\nδευτέρῳ διελθὸν καὶ αἰ ὧραι πάλιν καὶ μισθοῦ καιρὸς\nτὴν δόξαν ἐκίνησαν. \n 14. Ἀλλά, νὴ Δία, τῷ θαρρεῖν ἔχειν ἀπὸ\n τῶν συνθηκῶν δόξομεν νωθροτέρας ποιήσε-\nσθαι τοῦ λοιποῦ τὰς συνουσίας ὡς οὐκ ὂν\nἑτέρωσε μεθορμίσασθαι. ἀλλ’ οὐκ εἰδότων ἡμᾶς\nἥ γε τοιαύτη δόξα. καὶ πρός γε εἰς διδαχὴν τῆς\n \n \n\n \nἡμετέρας φιλοπονίας ἱκανὸν τὸ καὶ τὰς ἡμέρας ἐν αἷς\nἔξεστιν ἀργεῖν, ἐργάζεσθαι. λέγω δὲ ταύτας ἐν αἷς\nοἱ τὰς ἀρχὰς ἔχοντες νῦν μὲν εἰς θέατρον, νῦν δ’ εἰς\nἱππόδρομον ἀγείρουσι τὸν ὄχλον τιμῶντες αὐτὰς ὥς \nτι τοῖς βασιλεῦσιν ἐνεγκούσας ἀγαθόν. οἱ Ι μὲν \nοὖν κήρυκες βοῶσι χωρούντων τε ἐκείνων ἐφ’ ἅπερ\nἔφην καὶ πάλιν ἀναστρεφόντων, ἡμεῖς δὲ ἀκούοντές\nτε καὶ τὸ πρᾶγμα εἰδότες πονοῦμεν ἃ μὴ πονεῖν βου-\nλομένοις ὑπῆρχεν. οὐ γὰρ ἂν ἀπόστασιν ἐν κοινῇ\nτοῦτ’ ἐποίει σιωπῇ.",
        "8":"ἔτι τοίνυν τὸ προσθήκης \nἐπιθυμεῖν παράκλησιν ἂν ἔχοι πρὸς τὸ πονεῖν ἑκά-\nστου βουλομένου χρηστόν τι περὶ αὑτοῦ λέγεσθαι διὰ\nτὴν ἀπὸ τῶν παραδειγμάτων γενησομένην ὠφέλειαν.\nοἱ γὰρ ἐπαινούμενοι μαθηταὶ καὶ τοῖς οὔπω πεφοι-\nτηκόσιν ὁδός.",
        "9":"πρὸς δὲ τούτοις ἐξετάζεσθαι μὲν \nἄξιον ὑπὸ τῶν πατέρων Ι τοὺς υἱεῖς τῶν μὲν παρ- \nὄντων, τῶν δὲ ἀπόντων, ἢ κρίνειν αὐτῶν δυναμένων\nἢ τοῖς κρίνειν ἐπισταμένοις χρωμένων, ὁρωμένης δέ\nτινος ἐν τοῖς νέοις τῶν ἐφεστώτων ῥᾳθυμίας ἐξέστω\nμέμφεσθαι, κατηγορεῖν, ἐγκαλεῖν, αἰτιᾶσθαι, καὶ καθι- \nζέτω μέν, εἰ βούλοιτο, δικαστὰς ὁπόσους ἂν ἐθέλῃ,\nτῶν ἔξωθέν τινας τοῖς διδάσκουσιν ἀναμιγνύς, γρα-\nφέσθω δὲ τὸν ἠμεληκότα παραστησάμενος τὸν νέον.\nκἂν μὲν ἀρκῇ ποιῆσαι προθυμότερον τὸν ἐξεληλεγμένον,\nπρᾷός τις καὶ μέτριος νομισθεὶς ἀπερχέσθω, νικῶντος \n \n \n \n\n \nδὲ μεθιστάναι τὸν νέον ψήφῳ τῶν δικαζόντων τοῦτο\nποιήσας μένειν ἐάτω τὰ συγκείμενα. καὶ προσγεγράφθω\nδέ, ὦ φίλοι, τό· εἰ δέ τις ἁλοίη περί τινα τῶν\nνέων ἀργότερος γεγονώς, τοῦτον μηδὲν ἀδι-\nκεῖσθαι νομίζειν, ἢν τῷ νέῳ τις βοηθεῖν\nοἴηται δεῖν. \n 17. Τοῖς μὲν οὖν γονεῦσιν ἀποχρήσειν ταῦτα\nὑπολαμβάνω, ἴσως δέ τις ὑμῶν ἐν ἐλπίσιν ὢν ἕξειν\nτινὰς δι’ ἀποστάσεων νέους δυσχεραίνει τὴν περὶ τῶν\n συνθηκῶν παραίνεσιν. δεῖ δὲ τοῦτον μὴ μόνον ὃ\nλήψεται σκοπεῖν, ἀλλ’ ὡς καὶ αὐτὸς ἴσως ἄν τινας\nτὸν αὐτὸν ἀφαιρεθείη τρόπον. πέφυκε δὲ ἄνθρωπος\nοὐχ οὕτως εὐφραίνεσθαι κερδαίνων, ὡς ἀλγεῖν ζημιού-\nμενος. πότερον οὖν κρεῖττον μήτ’ ἐκείνην ἥδεσθαι\n τὴν ἡδονὴν μήτε ταύτην λυπεῖσθαι τὴν λύπην ἢ ζῆν\nἐν ἀμφοτέροις, ἐλπίδι τε τοιαύτῃ καὶ φόβῳ, καὶ χειμα-\nζόμενον τὴν ψυχὴν νύκτα τε καὶ ἡμέραν διάγειν τοῦ\nμὲν ἐρῶντα, πρὸς δὲ ἐκεῖνο τρέμοντα;",
        "10":"καὶ μὴν\nνῦν μὲν ἀρῶν ἡμῖν γέμει τὰ διδασκαλεῖα τῶν ὑπὸ τῶν\n μαθητῶν ἀδικουμένων Ἔριννῦς ἐπ’ ἐκείνους καλούντων\nλεγόντων οἴα ἀνθ’ οἵων εἰσὶ κεκομισμένοι, τότε δὲ οὐδὲν\nτοιοῦτον οὐδὲ εἷς θεῶν ἀκούσεται τῆς ἀφορμῆς τῶν\n δυσχερεστέρων περιῃρημένης. εἴτ’ οὖν τῆς | ἐλ-\nπίδος ἐκκρούεται, ταύτῃ τὴν ἀηδίαν ἀντιτιθεὶς σωφρο-\n \n \n\n\n \nνείτω, εἴθ’ ὧν ἔπαθεν ἀμύνεσθαι βούλεται, πρῶτον\nμὲν ἃ καὶ αὐτὸς δέδρακε λογιζέσθω, ἔπειτ’ εἰ καὶ\nπροσδεῖν ἔτι τινὸς εἰς τὴν δίκην οἴεται, νομίσας\nἙλληνικὸν εἶναι τὸ τὰ τοιαῦτα ἀφιέναι φερέτω καὶ\nμὴ τῶν παροξυνόντων τὸν διαλλάττοντα μηδὲ τῶν \nπροσαγωγέων τὸν σοφιστὴν μηδὲ τῶν νεωτέρων τὸν\nπρεσβύτερον <χείρονα> νομιζέτω. \n 19. Πολὺν ἤδη χρόνον πεπείρασθε πολέμου καὶ\nστάσεως. λάβετε δὴ πεῖραν καὶ ὁμονοίας καὶ φιλίας.\nἴσως γὰρ ἂν παύσαισθε τῶν νῦν <θρήνων> μετα- \nπεσόντων ὑμῖν τῶν πραγμάτων. οἱ δέ εἰσι· γεωργεῖν\nμε χρῆν, εἶπέ τις, ἕτερος δέ γε πλεῖν, ἄλλος ἄλλην\nἐργάζεσθαι τέχνην, ἄλλος ἄρχουσιν ὑπηρετεῖν. καὶ\nτραγῳδεῖ δὴ τὴν παροῦσαν πενίαν ἕκαστος καὶ ὡς ἐξ\nἐκείνων ἑκάστου μείζων ἂν ἦν πρόσοδος. ταῦτ’ ἐπειδὰν \nεἰς τὸ βουλευτήριον ἔλθητε παρ’ ἐμὲ μετὰ τὰς συνου-\nσίας, θρηνεῖτε. καὶ παρόντας μὲν ἀλλήλους κακῶς οὐ\nλέγετε, ἠριστηκότες Ι δὲ ἤδη τὸ λοιπὸν τῆς ἡμέρας \nπερὶ τοῦτο ἀναλίσκετε, οἱ μὲν ἐν μέσοις τοῖς συνδίκοις,\nοἱ δὲ ἐν μέσοις τοῖς στρατιώταις καθήμενοι, τοὺς δ’ \nἴδοις ἂν εἰς οἰκίαν ἰόντας ἐπὶ τοῖς ἴσοις τὸ τῶν\n \n \n\n \nμισούντων ποιοῦντας. τῷ μίσει δὲ ἀφορμὴ τάχα μέν\nτι καὶ ἄλλο, μεγίστη δὲ αἱ ἀποστάσεις. \n 20. Εἰ α μὲν οὖν ἦν μοι τὰ πάντα ἰάσασθαι,\nἂν ἐποίουν· τῶν πολλῶν δὲ οὔπω φαινομένης ἐπαν-\n ὀρθώσεως, ὃ δυναίμην ἂν παῦσαι, τοῦτο ἵστημι. καὶ\nσκοπεῖτε, πρὸς Δῖός, τίνες ἀντὶ τίνων ἔσεσθε τοῦ\nμάλιστα ἐρεθίζοντος ἐκκεκομμένου. ἥδιον μὲν\nλους ὄψεσθε, καλλίω δ’ ἂν εἴποιτε περὶ ἀλλήλων.\nοἷς δὲ νῦν ὑποπεπτώκατε, φθέγξεσθέ τι πρὸς τούτους\n ἐλεύθερον. παύσεσθε μὲν τοὺς ἐν τοῖς ἄλλοις βίοις\nεὐδαιμονίζοντες, ὑπάρξει δὲ ὑμῖν ἐξελαύνειν τοὺς\nφάσκοντας μὲν λόγων ἐπιθυμεῖν, ἕλκοντας δ’ ἐπὶ\nῥᾳθυμίαν τοὺς παῖδας. ᾦ γὰρ ἂν τοὺς ἐφ’ οἷς τολ-\nμῶσιν ἀγανακτοῦντας τρώσαιεν, οὐκέτ’ ἂν ἔχοιεν. \n 21. Ἀρχὴν τοίνυν ἐπιεικεστέρων πραγμάτων ταυ-\nτηνὶ ποιησάμενοι τὴν ἡμέραν ἴωμεν ἐπὶ τὰς συνθήκας Ι\n κἂν μὲν εὑρίσκωμεν οἵας ἔφην, ἐμμείνωμεν, ἂν\nδ’ οὐ τοιαύτας, ἡ παρὰ τῶν ἔργων κρατείτω παραίνεσις. \n \n \n \n"
    },
    "work":"orationes 43",
    "original-urn":"urn:cts:greekLit:tlg2200.tlg00443.opp-grc1",
    "edition":"Libanius, Orationes 43"
}
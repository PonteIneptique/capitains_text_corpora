{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00435.opp-grc1-simple",
    "text":{
        "0":"\n \n ΧΧΧV (XXXIII R). \n ΠΡΟΣ ΤΟΥΣ ΟΥ ΛΕΓΟΝΤΑΣ. \n Καὶ ἐμὲ καὶ τὴν πόλιν καὶ ὑμᾶς καὶ τοὺς\nὑμετέρους πατέρας ζῶντάς τε καὶ τετελευτηκότας δα-\nκρύσειεν ἄν τις εἰκότως ὁρῶν τὴν ὑμετέραν ἐν τοῖς\n δικαστηρίοις ἀφωνίαν. ἧς πάλαι μὲν ὑμῖν ἐξῆν ἀπηλ-\nλάχθαι μὴ τὰς ἐμὰς ἀτιμάσασι παραινέσεις, γένοιτο\nδ’ ἂν καὶ νῦν, εἴ μοι προσέχειν ἐθελήσετε, τῆς\nνης ἴασις.",
        "1":"εὔχομαι τοίνυν τοῖς τὴν πόλιν ἔχουσι\nτὴν ἡμετέραν θεοῖς δοῦναί μοι περὶ ὧν ἥκω συμβου-\n λεύσων, εἰπεῖν τε μετρίως καὶ πειθομένους ὑμᾶς\nβεῖν. κοινὸν γὰρ δὴ τοῦ τε λέγοντος καὶ τῶν ἀκου-\nόντων τὸ κέρδος τὸν μὲν εἰρηκέναι δόξαι τὰ βέλτιστα\n \n \n \n \n \n \n \n \n \n \n\n \nτοὺς δ’ ἀντὶ τῶν ἡδέων ἑλέσθαι τὰ συμφέροντα. εἰ δ’ αὖ\nἐπὶ τῶν νῦν φιλονεικήσετε μένειν, ἥττω μέν, κερδανῶ δὲ\nὅμως αὐτό γε τὸ περὶ τῶν τοιούτων συμβεβουλευκέναι. \n 3. | ικρὸν δέ τις ὑμῶν ἀποκρινάσθω μοι· \nτίς ὑμῖν προσηγορία κοινή; φαίητ’ ἄν· οἱ πολι- \nτευόμενοι. τὶ τοίνυν ἔργον ταυτησὶ τῆς προσηγο-\nρίας; γνώμῃ λειτουργῆσαι καὶ λόγοις εἰσηγήσασθαι το\nδέον, κωλύσαι τὰ βλαβερά, τοῖς μὲν συνειπεῖν, τοῖς\nδὲ ἀπαντῆσαι, ἀκολουθῆσαι μὲν εὖ φρονοῦσιν ἄρχουσι,\nμαχέσασθαι δὲ τὸ λυσιτελοῦν οὐχ ὁρῶσιν, ἀντιστῆσαι \nταῖς ἀπὸ τοῦ θρόνου φωναῖς τὰς ἀπὸ τοῦ βουλεύειν,\nτὸ φοβεῖν μᾶλλον ἢ δεδιέναι ἐκ ῥητορείας ἔχειν.\n",
        "2":"ταῦτ’ ἐστιν ὁ πολιτευόμενος, οὐ ξύλα καὶ κάμινοι\nκαὶ ἵπποι καὶ ἀθληταὶ καὶ ἄρκτοι καὶ κυνηγέται. καλὰ\nμὲν γὰρ καὶ ταῦτα τὰ ἀναλώματα καὶ φέροντα τιμὴν \nμὲν τῇ πόλει, δόξαν δὲ τῷ δαπανωμένῳ, ἀλλ’ οὔπω\nτοῦτ’ ἔστι πολιτεύεσθαι, ἀλλ’ εἴδη μὲν οἶμαι λειτουρ-\nγιῶν, ἕτερον δὲ ὁ πολιτευόμενος, οἷον ἔλεγον ἀρτίως.\nκἂν δεκάκις τούτων τις ἕκαστον πρὸς τὴν ἑαυτοῦ\nποιῇ, φιλοτιμία μὲν καὶ μεγαλοψυχία καὶ λαμπρότης \n \n \n\n \nταῦτ’ ἂν εἴη, πόρρω δέ γε τοῦ τῆς πολιτείας\nτος. δῆλον δὲ ἐκεῖθεν.",
        "3":"πολλοὶ πατέρες καί, νὴ\n Δία γε, καὶ μητέρες | τῶν ἀνδρῶν αὐταῖς οἰχομἐ-\nνων ἤγαγον ἐπὶ τὰς τοιαύτας δαπάνας τὰ μὲν ἄρτι\n γάλακτος ἀπηλλαγμένα παιδία, τὰ δὲ οὔπω. τούτοις\nοὖν ἐκείνης μεταδώσει τις τῆς προσηγορίας; οὐδείς,\nπλὴν εἰ παραπαίοι γε. πῶς γὰρ ἂν ὅ γε μηδ’ ὅτι\nλειτουργεῖ δυνάμενος εἰδέναι τὸ τοῦ πολιτευομένου\nπράξειε; πῶς δ’ οὐ πράττων τῷ τῆς πράξεως ἂν ὀνό-\n ματι καλοῖτο; καὶ ὑμεῖς τοίνυν, ὥσπερ ἐκεῖνο τὸ παι-\nδίον, λελειτουργήκατε μέν, πολιτεύεσθε δ’ οὔ. \n 6. Καὶ τοῦτο πάλαι μὲν ἤκουον τῶν ἐμοί τε ἐπι-\nχαιρόντων καὶ ὑμῶν καταγελώντων καὶ οὐκ ἠπίστουν,\nᾔδειν γὰρ ὑμῶν ἐν πολλοῖς χώροις τὰς γλώττας, νῦν\n δὲ δὴ καὶ σαφέστερον ἔγνων τὴν ἐμαυτοῦ συμφοράν.\nεἰσῆλθον μὲν γὰρ τὸν ἄρχοντα προσερῶν, ὡς οὐκ ἔδει,\nπαρῆν δὲ ἡ βουλὴ πᾶσα. προὔκειτο δέ τι τῶν\nδαίων ἀπαιτοῦν λόγον καὶ ῥήτορας. τῶν δ’ ἄλλων ὃ\nδοκοῖ σφίσι λυσιτελεῖν λεγόντων ὑμεῖς ἐπολιτεύεσθε\n τῇ σιωπῇ τοσοῦτον συνεισφέροντες, ὁπόσον νεύματι τὸ\nλεγόμενον ἐπαινέσαι, μᾶλλον δὲ οἱ μὲν ἑωρῶντό τε\nὑμῶν καὶ τοῦτ’ ἐποίουν, οἱ δ’ οὐδὲ τοῦτο, ἀλλὰ κρύ-\nψαντες αὑτοὺς ὑπὸ τοῖς νώτοις ἐκείνων οὐδὲν οἰκετῶν\n | διέφερον εἰς δεσπότας βλεπόντων. ἐξιόντων δὲ\n \n\n \nὑμῶν τοῖς μὲν ἐξ ὧν εἰρήκεσαν ὑπῆρχε μέγα φρονεῖν,\nὑμῖν δ’ ἐκ τοῦ σεσιγηκέναι τεταπεινῶσθαι καὶ τοῖς γε\nἀκολούθοις ἐκατέρων τοῖς μὲν ἐκείνων χαρά, τοῖς\nδ’ ὑμετέροις κατήφεια.",
        "4":"τίνες δὴ καὶ δειπνοῦσιν\nἦσαν ὑμῖν πρὸς τὰς μητέρας οἱ λόγοι; ψευδόμενοι \nμὲν γὰρ καὶ ἐκ λόγων ἥκειν αὐταῖς λέγοντες κὰτ\nαὐτὸ τοῦτο ἠδικεῖτε, σεσιωπηκέναι δὲ ὁμολογοῦντες τί\nἄλλο ἢ στένειν ἐποιεῖτε δυστυχεῖς αὐτὰς ἀποφαίνοντες\nμητέρας καταρωμένας σφίσιν αὐταῖς ὕβριν καὶ λώβην\nκαὶ ὀνείδη τεκούσαις. ταχύ γ’ ἂν ὑμᾶς αἰσχυνθείη \nχειροτέχνης, ταχύ γ’ ἂν ὑπουργήσειε κελεύουσι, ταχύ\nγ’ ἂν ἐλπίσειε δυσχερὲς αὑτῷ τι λυθήσεσθαι δι’ ὑμῶν,\nὅταν ὑμεῖς ἄλλων δέησθε τῶν ὑπὲρ ὑμῶν ἐρούντων.\n",
        "5":"πρὸς θεῶν, πότερον ἄμεινον, ἄγειν ἢ ἄγεσθαι, καὶ\nἰσχύειν ἢ μὴ δύνασθαι, καὶ βοηθεῖν ἢ χρῄζειν τοῦ \nβοηθήσοντος, καὶ καλεῖσθαι μακάριον ἢ μακαρίζειν\nἕτερον, καὶ ὠφελεῖν τὴν ἐνεγκοῦσαν ἢ μὴ οἷόν τε\nεἶναι; οὐκοῦν ἐν τοῖς εἰρημένοις τούτοις τὰ δεύτερα\nμὲν ὑμέτερα, τὰ πρότερα δὲ ἄλλων; οἱ φοβεῖν\nται τοὺς τῶν ἀρχόντων ὑπηρέτας, οὓς ὑμεῖς δεδοίκατε. \nκαὶ ἔστιν αὐτοῖς ῥᾴδιον λυπῆσαι βλέμματι, λυπῆσαι\nῥήματι, λυπῆσαι χειρί, λαβέσθαι μετ᾿ ὀργῆς,\nκαὶ μὴ βουλόμενον, ἀποδῦσαι καί πού τι καὶ πλέον.\nπόθεν οὖν τοὺς μὲν ὑπέρχονται καὶ θεραπεύουσιν,\n \n\n \nὑμᾶς δὲ ἐλαύνουσιν; ὅτι τῶν μὲν αἰδοῦνται τὴν δόξαν\nἣν ἀπὸ τοῦ λέγειν ἔχουσιν, ἐν ἀδόξοις δὲ ὑμᾶς\nτοῦ σιωπᾶν εὑρίσκουσιν οὐκ ἀγνοοῦντες μὲν ὑμῶν ἃ\nκαὶ λειτουργεῖτε καὶ λελειτουργήκατε, τῷ νόμῳ δὲ καὶ\n ταῖς ἀνάγκαις ταῦτα λογιζόμενοι, τὰς ψυχὰς δὲ ὑμῶν\nοὐκ ἔχοντες θαυμάσαι. \n 9. Εἰ μὲν οὖν ἦτε πολῖται πόλεως ἀπ’ ἄλλου του\n τῶν νομιζομένων ἀγαθῶν εἰς ὄνομα | ἡκούσης,\nἀλλ᾿ οὐ τῆς δεινότητος τῶν πολιτευομένων, ἦν\n ἂν καὶ οὕτω καλὸν ἀμείνους γενέσθαι πατέρων καὶ\nἔχειν γε καὶ αὐτοὺς εἰπεῖν τὸ τοῦ Σθενέλου, τάχα δ’\nἄν τις ἦν ὑμῖν οὐ κτησαμένοις τοῦτο ἀπολογία· νῦν\nδὲ τοῦτ’ ἂν εὕροι τις, ὅτι μάλιστα ἡ πόλις ἡμῖν ἐξέ-\nλαμψε τῇ περὶ τὸ λέγειν τῆς βουλῆς ἐπιστήμῃ, δι’ ἣν\n καὶ τοῖς παιδεύουσιν οὐ μικρὸς ἐν ταῖς ἐπιδείξεσιν ὁ\nχρόνος. δεινὸν οὖν μὴ καὶ τούτου φαίνεσθαι κληρο-\nνόμους, ἀλλ᾿ ἐν τῷ ὑμετέρῳ βίῳ διαφθαρῆναι τῇ\nλει τὴν δόξαν. ἢ τὸ μὲν τεῖχος αὐτῆς εἰ περιῃρεῖτε,\nδίκην ἂν ὠφείλετε, τῶν δ’ ἀπὸ τοῦ λέγειν γιγνομένων\n ἀποστεροῦντες τιμῶν ἄξιόν τι ποιεῖτε;",
        "6":"ἐγὼ χαίρω\n \n \n \n\n \nμὲν θαυμαζομένου Φασγανίου καὶ οὐχ ἦττόν γε ἢ\nτὸς ἐγκωμιαζόμενος, ἐβουλόμην δ’ ἂν μετ᾿ ἐκείνου\nὑμᾶς, ἐπεὶ καὶ τῇ πόλει κέρδος ἂν ἦν οὐ τὸ νῦν λε-\nγόμενον λέγεσθαι τὸ οὐδεὶς ἐκείνῳ προσόμοιος,\nἀλλ᾿ ὅτι πολλοὶ παραπλήσιοι. καὶ τὸν Ἀργύριον \nδὲ καὶ τὸν Εὔβουλον ὡς ῥήτορας ἀγαθοὺς ὑμνου-\nμένους ἴσμεν, ἐγὼ δὲ καὶ ἄλλους προσθείην ἂν\nνων μὲν ὑστέρους, ὑμῶν δὲ βελτίους.",
        "7":"ὅταν οὖν\nἀκούητε λεγόντων, ὡς οἱ μὲν ἦσαν πύργοι τῆς πόλεως,\nὑμεῖς δὲ προδόται, καὶ οἱ μὲν αὐτὴν ἐποίουν εὐδαί- \nμόνα, ὑμεῖς δὲ ἀθλίαν, καὶ ὡς ἦν ποτε ἡ βουλὴ μέγα,\nνῦν δ’ ὀλίγον μὲν αὐτῆς οὐ τεθνήκει τὸ πλέον δὲ\nοἴχεται, πῶς ἅπτεσθε σιτίων; πῶς δὲ ἀξιοῦτε ζῆν;\nπῶς δὲ οὐκ εὔχεσθε | τὴν γῆν ὑμῖν χανεῖν; τοῦτο \nγάρ, τοῦτό ἐστιν ἐφ’ ᾧ τις ἂν μάλιστα ἀλγήσειεν, ὅτι \nδυστυχοῦντες οὐκ αἰσθάνεσθε, ἀλλὰ σὺν ἡδονῇ ζῆτε\nκαὶ γελᾶτε πρός τε ἀλλήλους καὶ τοὺς ἄλλους καὶ ἐν-\nτυγχάνετε τοῖς ἀνθρώποις ὄμμασιν ὡς\nἐν οὐδενὶ καθεστηκότες κακῷ. \n 12. Καίτοι τί δεινότερον τῆς ἀφωνίας ταύτης; περὶ \nἦς τίς ἂν ὑμῖν εἴη δικαία πρόφασις; τοῖς μὲν γὰρ αὖ\nγονεῦσιν οὐκ ἂν ἔχοιτε ἐγκαλέσαι, ὡς οὐ παρέδοσάν\n \n \n \n\n \nτε ὑμᾶς παρ’ ὧν ἦν τι μαθεῖν καὶ ἀνηλώκασι τὰ εἰω-\nθότα βιβλία τε ὠνούμενοι καὶ μισθὸν τελοῦντες, οὐ\nτοίνυν οὐδ’ ἡμῖν ἢ] ὡς οὐκ ἐπισταμένοις. μαρτυ-\nροῦσι δὲ τούτῳ τῷ λόγῳ πολλαὶ πόλεις ἐν πολλοῖς\n ἔθνεσιν, ἐν αἷς οἱ παρ’ ἐμὲ πεφοιτηκότες ἔχουσιν ἐκ\nτοῦ λέγειν τὸ κρατεῖν. καὶ εἰ μὴ μακροῦ τε πρὸς\nτοῦτο ἔδει λόγου καὶ ἅμα ἦν ἐπαχθές, κατέλεξα ἄν.\n",
        "8":"τούτων τοίνυν ἐν μὲν τοῖς διδασκαλείοις οὐδὲν\nἐγένεσθε χείρους, αἵ τε γὰρ φύσεις ὑμῖν οἷαι δέξασθαι\n <τὰ> τῆς τέχνης πόνου τε οὐκ ὀλίγον τι προσῆν, ὁ\nἐπὶ τούτῳ χρόνος οὐχ ὅμοιος, ἀλλ’ ἐκείνοις μὲν ἐφυ-\nλάχθη τὸ κτηθέν, ὑμῖν δὲ διερρύη. τὸ δὲ αἴτιον, οἱ\nμὲν ἅπτονται συγγραμμάτων, ὑμεῖς δὲ ἑρπετῶν μᾶλλον\nἂν ἢ τούτων, καὶ οἱ μὲν οὐκ ἐποιήσαντο πρὸ αὐτῶν\n τὰς τῶν ἵππων | ἁμίλλας, ὑμῖν δὲ τοῦ βίου κέρ-\n δὸς αὗται, καὶ πάντων ἀμελήσαντες τῶν ἄλλων ὅπως\nὁ δεῖνα τοῦ δεῖνος ἡνίοχος περιέσται σκοπεῖτε. καὶ\nὁ τοῦτο ἐπαγγελλόμενος γόης τῶν θεῶν αὐτῶν\nτερος καὶ τῶν γε θεατῶν οἱ τὸν ἱππόδρομον γεωρ-\n γοῦντες, οἷς ἐντεῦθεν ἀργύριον, εἰπεῖν τέ τι τοῖς\n \n \n\n \nκέλησιν ἄνωθεν καὶ δι’ ἐκείνων τοῖς ἐπὶ τῶν\nτων. τούτους τοίνυν ὑμεῖς μακαρίζετε, ζηλοῦτε, μιμεῖ-\nσθε· τούτοις ἐοικέναι βούλεσθε μᾶλλον ἢ τοῖς πατράσι.\nκαὶ νὴ Δία γ’ ἐοίκατε. εἰσὶ δὲ οἱ πολλοὺς αὐτῶν ἐν\nτοῖς αὐτῶν ἐκείνων νενικήκατε καὶ φιλοτιμεῖσθέ γε \nτῇ νίκῃ ταύτῃ μᾶλλον ἢ οἱ τοὺς στεφάνους ἐξ Ὀλυμπίας\nἀναιρούμενοι.",
        "9":"τὸ δ’ οὐχ ἥκιστα πρὸς τοῦθ’ ὑμᾶς\nἠχὸς ἐκεῖνό ἐστιν, ὅτι πολλοὶ μὲν τῶν νέων εἰς ταύ-\nτην τὴν λειτουργίαν κατέστησαν, πεπρακότες δὲ ἵππους\nοὓς ἦσαν ἐωνημένοι, τοῦ λειτουργεῖν μὲν ἀπηλλάγη- \nσὰν, ἐν δὲ ταῖς σπουδαῖς ταῖς τε ὑπὲρ τούτων καὶ\nτῶν ἡνιόχων οἷς ἡνίκα ἐλειτούργουν ἔχαιρον, ἔμειναν.\nκαίτοι πέρας ἐχούσης τῆς δαπάνης τί μὴ καὶ τὸ\nτοις προσέχειν πέπαυται, ἀλλ’ ἀθάνατον προέρχεται\nτὸ κακόν; καὶ τὰς βελτίους καὶ χείρους ἡμέρας τούτῳ \nκρίνετε, ταῖς νίκαις καὶ ταῖς ἥτταις ἐκείνων, ὑμετέρας\nδὲ νίκας μὲν οὐκ ἂν ἔχοιτε εἰπεῖν οὐδαμοῦ, ταῖς\nδ’ ἥτταις οὐκ ἄχθεσθε· τοσαύτη τις ἡ τοῦ νικᾶσθαι\nγέγονεν ὑμῖν συνήθεια. \n 15. Ἆρ᾿ οὖν ὠλιγώρησα νοσούντων καὶ οὐκ ἐμι-\nμησάμην τοὺς ἰατροὺς οὐδὲ τὰ τῶν ἀλγούντων ἐποί-\nησα, ἀλλ’ ὅσον καταράσασθαι, | τοσοῦτον φθεγξά- \n \n \n \n\n \nμένος ἀπῆλθον; καὶ τίνα παρέλιπον ἡμέραν ἐν ᾗ μὴ\nτὰ τοῦ νουθετοῦντος διῆλθον; ὦ φίλτατοι, νήψατε,\nπαύσασθε μεθύοντες, ἐπανέλθετε πρὸς νοῦν.\nμανία ταῦτα ἔστιν. ἐν ὑμῶν αὐτῶν γένεσθε.\n φείσασθε μὲν ὑμῶν αὐτῶν, φείσασθε δὲ ἐμοῦ.\nγένεσθε κατὰ τὰς γλώττας τῶν οἰκετῶν βελ-\nτίους· ὡς νῦν γε τύχῃ μόνον ἐστὲ βελτίους.\nεἰ δ’ ἐπισταίη τις ὑμῖν τε κἀκείνοις γυμνοῖς\nλαλοῦσιν ἄλλο εἰδὼς τῶν περὶ ὑμᾶς οὐδέν,\n οὐκ ἄν μοι νομίσαι δοκεῖ δίκαιον εἶναι τοὺς\nἑτέρους τῶν ἑτέρων κρατεῖν.",
        "10":"οὐκ ἀεὶ παρ’\nἐμοῦ ταῦτά τε καὶ τὰ τοιαῦτα; οὐχ ὁρώμενος πόρρω-\nθεν ταῦτ’ ἐρεῖν προσεδοκώμην; οὐχ ἡ προσδοκία\nτων δρασμὸν ὑμῶν πολλάκις ἐποίησεν; οὐκ ἐδεήθην\n ὑμῶν παύσασθαι μισοῦντας τὸν Δημοσθένην; οὐκ ἐν\nτοῖς ἁμαρτανομένοις ὑμῖν τῶν ῥημάτων βαρὺς ἦν\nἐπανορθῶν; οὐ μετὰ ῥᾳστώνης ἐπηγγειλάμην τὴν περὶ\nπολλὰ τῶν πλημμελουμένων ἴασιν; ὑμῖν δὲ καὶ τοῦτο\nἐπίπονον ἐδόκει. ἀλλ᾿ εἰ καὶ μὴ πρότερον, νῦν γε,\n βέλτιστοι, βεβαιώσατε τοὔνομα τοῖς ἔργοις καὶ γένεσθε\nὃ δὴ κέκλησθε, πολιτευόμενοι. \n 17. Πῶς οὖν τοῦτο ἔσται; ἂν δυνηθῆτε λέγειν.\nπῶς οὖν τοῦτο δυνήσεσθε; ἂν μὴ φεύγητε τὰ βιβλία\nμηδ’ ἡδίω νομίζητε τούτων ἃ νῦν ]<δὴ> διῆλθον. οἷς\n \n\n \nπροσθείη τις ἂν κύβους τε καὶ τὴν περὶ θεοὺς\nταῦθα ἀσέβειαν. ἴστε γὰρ ὡς οὐδενὸς ὅ γε ἡττώ-\nμενος ἀπέχεται ῥήματος καὶ ἔστιν ἡδύς τε καὶ ἀστεῖος\nἀσεβῶν. ἐᾶτε μὲν χαίρειν ὀρχηστάς, ἐᾶτε δὲ ἡνιόχους.\nχωρεῖτε δὲ παρὰ τοὺς παλαιοὺς ῥήτορας καὶ τὰς \nγλώττας ἐκκαθαίρετε καὶ τάχα τις ὑμᾶς ὄψεται\nτας, οὐ σιωπῶντας.",
        "11":"εἰ δ’ οὐκ ἔστιν ὑμῖν ὅλως\nἀποστῆναι τῶν παιδικῶν ἐκείνων, συμφορὰ μὲν\nπᾶν τὰ ζημιοῦντα, ὑμεῖς δὲ ἴσον ἑκατέρῳ νέμετε, τῷ\nτε χείρονι τῷ τε βελτίονι. καίτοι ποῦ τοῦτο δίκαιον; \nἀλλ’ ὅμως δίδωμι. δεδείπνηκας. μὴ διάτριβε τῇ μνήμη\nπερὶ τοὺς ἡνιόχους | ἐρίζων πρὸς τὸν οἰκέτην, ἢν \nμηδεὶς ἄλλος παρῇ, ἀλλ’ αἰτησόμενος βιβλίον θήξας\nτὴν γλῶτταν κάθευδε κἀν ταῖς μακροτέραις τῶν\nκτῶν ᾆδε μετὰ τῶν ἀλεκτρυόνων εἰς ἀγοράν τε ἐλθών, \nἢν τὰ πράγματα παρέχῃ, μὴ νόμιζε αἰσχύνην ὀφλήσειν,\nἢν ὀφθῇς ἐκ βιβλίου τι λαμβάνων.",
        "12":"ταῦτά σοι\nκαλὸν ποιήσει τὸ στόμα, ταῦτα ῥέον δείξει, ταῦτα\nταχεῖάν τε ἀπεργάσεταί σοι τὴν γλῶτταν καὶ ἅμα\nτίας κρείττονα, ἀπὸ ταύτης οἰκοδομήσεις λαμπρότερον \nκαὶ γεωργήσεις κάλλιον καὶ πλειόνων ἐπίπλων ἔσῃ\nδεσπότης καὶ τοὺς ἐμοῦ τε καὶ σοῦ κατηγοροῦντας\nἐπιστομιεῖς, ὡς οὐ μεταβάλλων γέ τι τῶν νῦν ἐν\nναμίᾳ βιώσῃ. \n \n \n\n \n 20. Τάχ’ ἂν οὖν τίς με ἔροιτο· τί δ’; ἅπαντές\nεἰσὶν οἱ τῇδε τοιοῦτοι; λέγει δὲ οὐδεὶς τῶν σοὶ\nπεπλησιακότων οὐδέ γε πολιτεύεται; ἐγὼ δὲ\nτοῦτο μὲν οὐκ ἂν φαίην οὐδ’ ἂν μαχεσαίμην τοῖς\n οὕτω φανεροῖς, ἐκεῖνο δέ, ὅτι ὀλίγοι μὲν οὗτοι, πολλοὶ\nδὲ ἐκεῖνοι. οἱ μὲν δύο ἢ τρεῖς, οἱ δὲ δεκάκις τοσοῦ-\nτοι. ἔδει δέ, εἴπερ ἄρα καὶ τοῦτο ἔδει, τρεῖς μὲν\nεἶναι τοὺς οὐ λέγοντας, πολλάκις δὲ τοσούτους τοὺς\nλέγοντας. οὐδὲ γὰρ ἀγρὸν ἐπαινέσαιμ᾿ ἄν, οὗ τὸ\n ἀργόν, οὐδὲ παιδοτρίβης εὐδόκιμος, ὅτῳ τρεῖς μὲν\nἐπίστανται παλαίειν, τὸ δ’ ἄλλ0 πᾶν ἄλλως ἀριθμός.\nλόχον δὲ καθίσαι τις ἂν ἀνδρῶν εἴκοσιν ἢ καὶ\nνων, ἐν ᾧ πλὴν τριῶν δειλοὶ πάντες πάσχοντες οἷά\nφησι τοὺς κακοὺς ἐν ταῖς ἐνέδραις Ὅμηρος;",
        "13":"οὐκ\n ἀρκεῖ τοίνυν οὔτ’ ἐμοὶ οὔτε τῇ πόλει τὸ τρεῖς λέγειν,\nἀλλὰ πάντας ὅσοι μετέσχον τῶν ἱερῶν. αὐτοὺς δὲ\n τούτους, πρὸς Δῖός, | τοὺς τρεῖς καὶ αὑτοῖς\nκαὶ τῇ πόλει χρησιμωτέρους ὑμῶν ὁμολογεῖτε εἶναι ἢ\nοὔ; εἰ μὲν γὰρ οὔ φατε, μαίνεσθε, εἰ δὲ συγχωρεῖτε,\n τί οὐκ ἐγκαλύπτεσθε; εἰ δ’ οὐ δύνασθε ταὐτὸν ἐκεί-\nνοις ποιεῖν, ὑμᾶς αὐτοὺς ἀπεστερήκατε. ἢ οὐ τοῖς\nαὐταῖς ἅπαντες ἐπαιδεύεσθε νόμοις, ἐν ταὐτῷ γυμνα-\n \n \n\n \nσίῳ, τὴν αὐτὴν ὁδὸν ἰόντες, τῆς αὐτῆς φωνῆς ἀκού-\nοντες, τῶν αὐτῶν Ἰχνῶν ἐχόμενοι; πόθεν οὖν οὐκ\nἰσοι πάντες οὐδὲ παραπλήσιοι, εἶπον καὶ διελέχθην.\nπαρ’ ὑμῶν οὖν ἔχοντες τῶν κατ’ ἐμοῦ λόγων ἀφορμὰς\nοἱ τοῦ κακῶς με λέγειν ἐπιθυμοῦντες κρύπτουσι τοὺς \nτρεῖς ἐκείνους τῷ πλήθει τῶν χειρόνων. \n 22. Τὸ δὲ πάντων ἀλγεινότατον, ὅτι ὁ δεῖνα μὲν\nοὗ οὐκ ἂν εἴποιμι τοὔνομα, ῥήτωρ ἀξιοῖ νομίζεσθαι\nπάντα μᾶλλον μεμαθηκὼς ἢ λέγειν, οὐδὲ γὰρ ἐφοίτησε\nπαρὰ τοιούτους διδασκάλους, ἀλλ’ ὅμως οὐκ ἂν ἐξελ- \nθεῖν ἀνάσχοιτο πρὶν εἰπεῖν τι πρὸς τὸν δικαστὴν ἢ\nπλέον ἢ ἔλαττον, ὑμεῖς δὲ οἱ τὰς δέλτους ἐν παισὶ\nπολλάκις ἑκάστου μηνὸς τῶν ῥητορικῇ προσηκόντων\nγραμμάτων ἐμπεπληκότες ἀπέρχεσθε τοσοῦτον τῶν ἐν\nταῖς γραφαῖς διενεγκόντες ὅσον βαδίζετε καὶ βλέπετε \nκαὶ ἀναπνεῖτε, τὰ δὲ τῆς ἀφωνίας ἴσα. \n 23. Τοῖς γὰρ πρεσβυτέροις, νὴ Δία, παρα-\nχωρητέον. πάνυ γε τοῦ πρώτους εἰπεῖν. ὑμεῖς δ’\nαὐτοῖς παρέχετε τὸ μόνους. οὐ γὰρ ἐπ’ ἐκείνοις ἀξι-\nοῦτε λέγειν, ἀλλ’ οὐδὲ λέγειν ὅλως. ἔστι δὲ ἐκεῖνο \nμὲν τιμώντων ἐκείνους, τοῦτο δὲ αὑτοὺς καταισχυ-\nνόντων. οἱ δ’ οὐδ’ αὐτοὶ τούτῳ γ’ ἂν ἠξίωσαν τιμᾶ-\nσθαι. καίτοι καὶ πρὸ ἐκείνων ἔστιν οὗ λέγειν οἰόμενοι\nδεῖν εἴχετ’ ἂν εἰς παράδειγμα ἱκανὸν καταφεύγειν, τὸν \nΔημοσθένην, ὃς αὐτὸς ὁμολογεῖ πρότερος | ἐκεί- \n \n \n\n \nνῶν μεθ’ οὓς εἰώθει λέγειν, ἀνεστηκέναι.",
        "14":"ἔτι\nτοίνυν οἱ νῦν πρεσβύτεροι ἦν ὅτε ἦσαν ἑτέρων\nτεροι καὶ πλείονί γε ἐκείνων ἢ ὅσον ὑμεῖς τούτων\nνεώτεροι. ἔρεσθε οὖν αὐτούς, εἰ τὸ ὑμῶν ἐποίουν\n καὶ οὔτε ἔλεγον οὔτε ἀντέλεγον οὔτε προεπήδων. καὶ\nτάχα εὑρήσετε πάντα ταῦτα πεποιηκότας καὶ τούτοις\nβλαβέντας μὲν οὐδέν, κερδάναντας δὲ τὰ μέγιστα, ὃ\nκαὶ τοὺς εἰωθότας κρατεῖν τεθορύβηκεν. οἶδα δὲ οὐδὲ\nτοῖς τρισὶ τούτοις οἳ τὰ τῶν πάλαι νεωτέρων\n τᾶι νῦν πρὸς αὐτοὺς γεγηρακότας, αἰσχύνην τοῦτ\nἐνεγκὸν καὶ ψόγον, ἀλλὰ δόξαν τε καὶ ἐπαίνους καὶ\nτὸ τῆς ἐκείνων δυνάμεως εἶναι μὴ πόρρω. \n 25. Παύσασθ’ οὖν εἰς αἰδῶ τε καὶ ἐπιείκειαν τοῦτο\nἀναφέροντες ὃ τῷ μὴ δύνασθαι λέγειν γίγνεται, ἐπεὶ\n πολλάκις γε ἀνδρός τινος ἀπόντος ἀνάγκης ὑμᾶς κατα-\nλαβούσης λέγειν ἠξιώσατε καλεῖν ἐκεῖνον ὡς οὐκ\nἔχοντες ὅ τι ἂν καὶ λέγοιτε. τί οὖν; ἂν ἐκεῖνος τε-\nλευτήσῃ τὸν βίον, τί δράσετε; πρεσβείας ὡς τὸν\nτωνα δεήσεσθε πέμψαι δεῦρο τὸν ἄνδρα δεησομένης,\n ὅπως γένοιντο περὶ τῶν πραγμάτων λόγοι. οὐ γὰρ δὴ\nτῷ ’κείνου γε θανάτῳ γενήσεσθε ῥήτορες. οὐκοῦν\nζῶντος ἄμεινον ἅψασθαι τοῦ λέγειν κτησομένους δύ-\nναμιν ἢ τεθνεῶτος ἐπιχειρεῖν, εἶτ’ ἀποροῦντας ἀσχη-\nμονεῖν. εἰ δὴ τὸ μὲν δύνασθαι λέγειν ἀναγκαῖον,\n τοῦτο δὲ δεῖται βιβλίων, βιβλίοις ὁμιλητέον ὑμῖν. \n \n \n\n \n 26. Ἀλλ’ ἡδὺ τὸ μὴ πονεῖν, ὃ δέ γε φῂς αὐ-\nτός, ἀπαιτεῖ πόνον. καὶ τί δεινὸν ἀποστάντας\nνῆς βλαβερᾶς χρήσασθαι πόνοις συμφέρουσιν; εἰ\nτὸ τέλος τοῦ τέλους βέλτιον, βελτίων τῆς ἡδονῆς ὁ\nπόνος. ἡδὺ μὲν τοῖς γεωργοῖς ἀργεῖν, ἀλλ’ ἀνάγκη \nπεινῆν. διὰ τοῦτο ἀροῦσι καὶ | σπείρουσι πο- \nνοῦντες, ὅπως μὴ τοῦτο πάθοιεν. ἔνι πόνος ἐν τῷ\nπλεῖν καί, νὴ Δία γε, καὶ κίνδυνοι. ἀλλὰ τὸ προσ-\nθεῖναι τοῖς οὖσιν ἥδιον ἢ τὸ μηδὲ ἐπιβῆναι τοῦ\nσκάφους. εἰ ταῦτα πύκτης ἐλογίζετο, πότ᾿ ἂν ἠνέγκατο \nστέφανον; ἡδὺ ζῆν ἔξω λόγων. ἡ δ’ ἐν δικαστηρίοις\nσιωπὴ λύπην οὐκ ἔχει; ἀηδὲς συγγράμμασι δοῦναι τὰ\nὄμματα. ὁ δὲ ἐντεῦθεν τόκος οὐχ ἥδιστον;",
        "15":"οὕτω\nτὰ μὲν ἡδέα ἡμῖν εἰς ἀηδίαν τελευτᾷ, τὰ δὲ ἀηδῆ\nδοκοῦντα εἰς ἡδονήν, ἡδονὴν ἣ μόνη πρέπουσά ἐστιν \nἀνδρί γε ὡς ἀληθῶς, ἣν ἔξεστι καλὴν προσειπεῖν. τί\nγὰρ εἴποι τις ἂν κάλλιον ἢ εἰ καθ’ ἅπασαν τὴν πόλιν\nλόγος εἵη περὶ λόγους ῥηθέντας καλῶς; οὕτω μὲν ἂν\nκαὶ ἀλλήλοις ἐγώ τε καὶ ὑμεῖς ἡδέως συνείημεν, ἐγὼ\nμὲν εἰληφὼς χάριν, ὑμεῖς δὲ δεδωκότες, ὡς νῦν γε \nδυσχεραίνομεν ἀλλήλους, ὑμεῖς μὲν ἐμὲ τὸν ὑφ’ ὑμῶν\nἀδικούμενον, ἐγὼ δὲ ὑμᾶς τοὺς ἀδικοῦντας ἐμέ. \n \n \n \n \n\n \n 28. Γένεσθε δὴ μεγάλοι καὶ ἰσχυροὶ καὶ λαμπροὶ\nκαὶ τοὺς ἐν ταῖς ἄλλαις πόλεσιν ἡλικιώτας ὑμῶν\nαἰδέσθητε τούς τε νῦν λαγὼς ὑμᾶς ὀνομάζοντας ἄλλο\nτι κάλλιον καλεῖν ἀναγκάσατε. καὶ τάχα γ’ ἄν τις\n καιροῦ πρεσβείας ἥκοντος ἐφ’ ὑμᾶς ἔλθοι τοὺς μὲν\nπρεσβυτέρους ἀφιεὶς ὡς ἄν τινος δεομένους ἀναπαύ-\nσεως, ὑμῶν δέ τινας ἰέναι γράφων ὡς\nἀπὸ τῆς γνώμης ὁπόσα ἂν ἐκεῖνοι. τοῦτο μᾶλλον\nἀγορῶν ἁπασῶν καὶ στοῶν κοσμήσειεν ἂν τὴν πόλιν.\n τοῦθ’ ὑμᾶς μᾶλλον ἢ πάντες μὲν ἀθληταὶ τέρψει,\nοἶμαι, πάντες δὲ κυνηγέται, πάντες δὲ ἡνίοχοι. τοῦτ’\nἐμοὶ τὰς πολλὰς τὰς νῦν ἀθυμίας ἐκβαλεῖ τῆς ψυχῆς.\nτοῦτο μόνον ἄν μοι γένοιτο πρὸς τὰ παρόντα φάρ-\nμακον. \n \n"
    },
    "work":"orationes 35",
    "original-urn":"urn:cts:greekLit:tlg2200.tlg00435.opp-grc1",
    "edition":"Libanius, Orationes 35"
}
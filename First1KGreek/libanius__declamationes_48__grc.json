{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00548.opp-grc1-simple",
    "text":{
        "0":"\n\n \n\n XLVIII \n\n Δύο τις ἔχων παῖδας τὸν ἕτερον ἀπεκήρυξεν. ὁ\n\nἐπὶ τῆς οἰκίας ἀριστεύσας ᾔτησεν εἰς τὸ γέρας\n\nτὸν ἀδελφὸν ἀναληφθῆναι. ἀντειπόντος τοῦ\n\nπατρὸς οὐκ ἔπεισεν. ἀξιοῖ καὶ αὐτὸς ἀποκηρύτ-\n\n τεσθαι. \n\n οὐχ ὑπὲρ τῶν πρῴην καὶ αὖθις ἀνέστην\n\nδεησόμενος ὑμῶν τε, ὦ πολῖται, καὶ τοῦ πατρὸς οὐδ’\n\nαἰτήσων ἐκείνην τὴν δωρεὰν ἢν πρὸ τῆς ὑμετέρας\n\nγνώσεως καλήν τε ἡγούμην εἶναι καὶ πρέπουσαν ὑμῖν\n\n τε δοῦναι καὶ ἐμοὶ λαβεῖν καὶ συγχωρῆσαι τῷ πατρί.\n\nκαὶ γὰρ ἂν ἄτοπος εἴην, εἰ ἃ τοῖς πρώτοις λόγοις οὐκ\n\nἠδυνήθην ὑμᾶς ὡς ἐστὶ δίκαια διδάξαι, περὶ τούτων\n\nεἶχόν τινας ἐλπίδας ὡς, εἰ πάλιν ἀκροάσαισθε, τάχ’\n\nἂν ἐνδοίητε.",
        "1":"ἀλλ’ ἐπεὶ τὰ πάντων εἴρηταί μοι δει-\n\n \n\n \n\n \n\n \n\n \n\n \n\n \n\n\n\n \n\n\n\nνότατα καὶ τόλμημα τετόλμηκα πάμμεγα τῶν πρὸς τὸν\n\nπαῖδα διαλλαγῶν τῷ πατρὶ μνησθείς, συγγνώμης μὲν\n\nοὐκ ἂν ἀξιώσαιμι τυχεῖν οὐχ ὧς προσῆκον ὄν ἀπαραι-\n\nτήτους εἶναι πανταχοῦ καὶ πικρούς, ἀλλ’ ἐμοῦ πρὸς\n\nτὸ τιμωρεῖσθαι μᾶλλον ἢ τὸ συγγινώσκειν ὁρῶντος. \n\nδιόπερ ἀνέστην ἐν χάριτος αἰτήσων μέρει τὸ δοῦναι\n\nδίκην ὧν πρότερον ᾔτηκα. τὸν γὰρ ἐν τῷ βουληθῆναι\n\nλῦσαι τἀδελφῷ τὴν συμφορὰν πατέρα λυπήσαντα δί-\n\nκαιον ἐκείνῳ κοινωνῆσαι τῆς συμφορᾶς. \n\n 3. Ἒστι μὲν οὖν δῆλον ὡς καὶ μηδὲν ἐμοῦ τοιοῦ- \n\nτον | παρ’ ὑμῶν αἰτοῦντος, ἀλλὰ τῶν καινῶν \n\nμὲν τούτων ἀφισταμένου, τῶν δὲ ἐν ἔθει δωρεῶν\n\nμεμνημένου ταχέως ἂν ὁ πατὴρ ἔδωκε τὴν χάριν ἐκ-\n\nβαλών με τῆς οἰκίας. οἱ γὰρ εὔνοιαν μὲν ὑποκρινά-\n\nμενοι πρὸς τοῦτον, τὰ δὲ τῶν ἐχθίστων ἐπιδεδειγμένοι \n\nκαὶ προφάσεσιν οὐ μεγάλαις ἐκπολεμώσαντες τὸν ἄν-\n\nθρωπον τοῖς ἀναγκαίοις τίνες ἔσονται τοιαύτην ἔχον-\n\nτες ἀφορμήν, εἰ οὓς ὁ πατὴρ ἐλαύνει, τούτους αὐτὸς\n\nἀγάγοι καὶ πάλιν οἴκαδε;",
        "2":"οὐ μὴν ἀλλ’ εἰ καὶ παρὰ\n\nτῶν ἐχθρῶν ἡμῖν ῥᾴδιον ἀποκηρύξεως τυχεῖν, παρ’ \n\nὑμῶν βέλτιόν πως τοῦτο γενέσθαι. ἐκείνως μὲν γὰρ ὁ\n\nπατὴρ ἕξει τὴν αἰτίαν ἀντὶ τῶν παροξυνάντων, τὰ γὰρ\n\n \n\n\n\n \n\n\n\nἐν ἀπορρήτῳ κατασκευάσματα τοῖς πολλοῖς ἄδηλα, οὕ-\n\nτω δέ, ὡς νῦν ἀξιῶ, τῆς οἰκίας ἐκπεσὼν τὸν μὲν\n\nἐλευθερῶ μέμψεως, αὐτὸς δὲ τὴν αἰτίαν οἴσομαι. εἰ δ’\n\nἀναγκαῖον ἢ τούτῳ τι γενέσθαι δυσχερὲς ἢ ἐμοί, με-\n\n τριώτερον ἐπ’ ἐμὲ τοῦτο ἐλθεῖν ἢ τὸν πατέρα ἐν αἰ-\n\nσχύνῃ ποιῆσαι.",
        "3":"ἕνεκα μὲν οὖν τοῦ δικαίαν τε καὶ\n\nεὔλογον εἶναι τὴν παροῦσαν αἴτησιν θαρρῶ μὴ ἀτυ-\n\nχῆσαι, δύο δὲ ἐλαττώματα δέδοικα, τὴν ἡλικίαν τὴν\n\nἐμαυτοῦ καὶ τὴν τοῦ λέγειν ἀπειρίαν. τοῖς μὲν γὰρ ἢ\n\n εἰς γῆρας ἥκουσιν ἢ τὸν περὶ τὸ βῆμα βίον εὐθὺς ἐξ\n\nἀρχῆς ᾑρημένοις, τοῖς μὲν ὁ χρόνος δίδωσι πολλὰ εἰ-\n\nδέναι, τοῖς δὲ ἡ μελέτη τὰς περὶ τὸ λέγειν τέχνας·\n\nἐγὼ δέ εἰμι μὲν τηλικοῦτος ἡλίκον ὁρᾶτε, βεβίωκα δὲ\n\nἐν ὅπλοις, ὥστε ὅσον μοι τοῦ σώζειν τὴν πατρίδα δύ-\n\n νᾶσθαι περίεστι, τοσοῦτον τοῦ λέγειν ἱκανῶς ἀπολέ-\n\nλειμμαι.",
        "4":"ἀλλ’ εἰ μὲν τῶν οὐχ ἡδέων τι τῷ πατρὶ\n\nκαὶ νῦν ἐπήγγελλον καὶ τὸ λυπηρότατον τοῦτο ῥῆμα\n\nἐκείνῳ ἐφθεγγόμην τὸ τῶν διαλλαγῶν, εἰκότως ἂν\n\nεὐθὺς ἀναστὰς ἐπεστόμιζέ με πολλῶν πλεονεκτημάτων\n\n εἰς τὸ κρατεῖν εὐπορῶν· ἐπεὶ δὲ οἷς ἤδη πεποίηκε\n\nπροστίθημι παραπλήσια καὶ ταῖς ἐπιθυμίαις συναγωνί-\n\n ζομαι | τοῦ πατρός, οὐκ οἶδα ἀνθ’ ὅτου μοι δι-\n\nκαίως ἀντείποι καὶ φιλονεικίᾳ χρήσαιτο πρὸς τὸν αὑ-\n\nτοῦ ζηλωτήν. \n\n 7. Ἵνα δέ, ὦ δικασταί, μή με οἴησθε τὰ μὲν πρὸς\n\n \n\n \n\n\n\n \n\n\n\nτοὺς πολεμίους ἀγαθὸν γεγενημένον, τὰ δὲ πρὸς τὸν\n\nπατέρα οὐ τοιοῦτον μηδὲ τοὺς λόγους τοὺς ἄρτι ῥηθέν-\n\nτας εἰς ἀναίδειαν ἤ τινα ἄλλην κακίαν ἀναφέρητε,\n\nμικρὸν ἀκούσατέ μου, πρὸς θεῶν, ἀπολογουμένου.\n\nπιστεύω γὰρ ὑμῖν δόξειν ἢ μηδὲν ἠδικηκέναι ἢ ἄκων \n\nἡμαρτηκέναι.",
        "5":"ὧς γὰρ ἐγενόμεθα, ὦ δικασταί, τῷ\n\nπατρὶ καὶ ἤδη ἦμεν οἷοι δέχεσθαι παιδεύματα, ἄμφω\n\nμὲν ἔπεμπεν εἰς παιδοτρίβου, ἄμφω δὲ εἰς διδασκάλου\n\nτῶν τακτικῶν ἠσπάζετό τε ὁμοίως ἀναστρέφοντας καὶ\n\nὅλως ἴσον ἔνεμε φιλίας ἑκατέρῳ. παρὰ πάντα δὴ τὸν \n\nχρόνον, εἴπω τι τῶν χρηστῶν, ὦ πάτερ, εἰς τὸν ἀδελ-\n\nφὸν καὶ οὐ ποιήση τὸν ἔπαινον ἔγκλημα; πάντα δὴ\n\nτὸν χρόνον τοῦτον οὐδὲ ἓν εἶδον ἐν ἐκείνῳ, μὰ τοὺς\n\nθεούς, τῶν αἰσχύνῃ περιβαλλόντων νέον, οὐκ ἔρωτας\n\nμανικούς, οὐ πληγὰς ὑπὲρ ἑταίρας, ἀλλ’ ἴσα ἐβαδίζο- \n\nμὲν, ταὐτὰ ἐφρονοῦμεν, τοῖς αὐτοῖς ἐχαίρομεν, ἀπὸ\n\nτῶν αὐτῶν ἐφεύγομεν.",
        "6":"οὕτω δὲ ἡμῖν <τῶν> α\n\nοἴκου φερομένων καὶ παράδειγμα ὄντων εὐδαιμονίας\n\nΦθόνος ἐμβαλὼν ἀνέτρεψε πάντα ἐξ ὧν ἐζηλούμεθα\n\nἀναφαίνονται γὰρ ἄνθρωποί τινες ἄμεινον ἐμοῦ τοῦ \n\n \n\n \n\n \n\n\n\n \n\n\n\nσυζῶντος τὸν ἀδελφὸν εἰδότες, οἷ τὰς τοῦ πρεσβύτου\n\nπαρατηροῦντες ὀργάς, ὧς εἰώθατε πρὸς ἀλλήλους ἐν\n\nταῖς συνουσίαις αἰτιᾶσθαι τοὺς υἱεῖς, κἂν εἰς μικρό-\n\nτατα ἁμαρτάνωσιν ἃ οἱ βέλτιστοι τῶν ὁμιλούντων κου-\n\n φότητα ἀποφαίνουσι καὶ κοινὰ τῆς ἡλικίας καὶ τοῖς οὐ\n\n λίαν δυσκόλοις | εὔφορα, ἀλλ’ οὐχ οἱ τοῦτον φι-\n\nλεῖν λέγοντες, ἀλλὰ μεγαλύνοντες ἀεὶ τὸ παραπῖπτον καὶ\n\nτὸν σπινθῆρα ἐγείροντες τοσούτου πολέμου τὴν οἰκίαν\n\nἐπλήρωσαν καὶ οὕτω σφόδρα τὸν πατέρα ἐξώργισαν\n\n ὥστε ἐπιλαβόμενος εἷλκε τὸν υἱὸν ὅν ἐγέννησεν, ὃν\n\nἔθρεψεν, ᾧ τὴν δεκάτην ἐποίησε, καὶ εἰσῆγεν εἰς τὸ\n\nδικαστήριον καὶ ἐκάλει πονηρόν.",
        "7":"ὁ δὲ ἐκπεπληγ-\n\nμένος τῷ τε ἀπροσδοκήτῳ καὶ ταῖς αἰτίαις καὶ τῇ τοῦ\n\nπατρὸς βοῇ καὶ τοῖς περιεστηκόσιν ἐσίγα μέχρι τοῦ\n\n μηδὲν εἰπεῖν ὑπὲρ αὑτοῦ τὸν πατέρα αἰδούμενος καὶ\n\nμᾶλλον εἵλετο προδοῦναι τὰ τοῦ ἀγῶνος δίκαια ἢ ὡς\n\nσυκοφαντοῖτο φθέγξασθαι. μετὰ ταῦτα οὑτοσὶ μὲν\n\nἀπῄει τὴν καλὴν νίκην νενικηκώς, ὁ δὲ ἀδελφὸς εἰς\n\nτὰ τῆς πενίας κακά. ἐγὼ δὲ ἀμφοτέρους ὀδυρόμενος,\n\n τὸν μὲν ὧν ἐπεπόνθει, τὸν δὲ ὧν ἐξηπάτητο, ἐποιού-\n\nμην, ὦ δικασταί, τοὺς ὀδυρμοὺς λανθάνων, ἐφοβούμην\n\nγὰρ μὴ τὰ δάκρυα γένηται εἰς ἀποκήρυξιν ἀφορμή. \n\n 11. τοῦτο μὲν οὖν ἡ τῆς πόλεως ἐκώλυεν Ἀγαθὴ Τύχη\n\nπαρασκευάζουσα δι’ ἐμοῦ τοῖς ἐναντίοις τὴν ἧτταν\n\n καὶ ταῦτα ἐν οἶς νῦν εἰσιν, ἐγὼ δὲ τῆς μὲν τῶν πολι-\n\n \n\n \n\n\n\n \n\n\n\nτικῶν μελέτης οὐκ ἠμέλουν, πενθῶν δέ, ὦ ἄνδρες,\n\nδιετέλουν καὶ τοὺς ἡλικιώτας ἐν τοῖς γυμνασίοις αἰ-\n\nσχυνόμενος, οἱ τῆς συμφορᾶς τὸν ἀδελφὸν ἐλεοῦντες\n\nοὐκ ἔστιν ὅτε οὐ καθήπτοντό μου περιιστάμενοι κύκλῳ·\n\nσὺ δὲ οὐδὲ εἰσιὼν οἴκαδε καὶ συνεστιώμενος \n\nτῷ πατρὶ καὶ λόγου μεταλαμβάνων οὐκ ἔπαυσας\n\nτὴν ὀργήν; οὐκ ἐπράυνας τὸν θυμόν; οὐκ ἀνεῖ-\n\nλες τὰς ὑποψίας; οὐχ ἱκέτευσας; οὐκ ἐδάκρυσας;\n\nὅρα μὴ δόξῃς ἐπαινεῖν τὰ πεπραγμένα τὸν κλῆ-\n\nρον πρὸ τῆς φύσεως ἄγων, μᾶλλον δὲ ἤδη τι \n\nκαὶ συνεξεργάσασθαι.",
        "8":"καίτοι μέμνησαι, ὦ πά-\n\nτερ, ὁσάκις σοι πρὸς τὰ γόνατα πεσόντα με καὶ δεό-\n\nμενον λῆξαι τῆς ὀργῆς ἀπεκρούσω καὶ ἀπειλησάμενος\n\nἐκβάλλειν τοὺς οἰκέτας ἐκέλευσας. οἶ γὰρ διαβάλλοντες\n\nἐξ αὐτῶν τῶν ἀτυχημάτων | τἀδελφοῦ πιθανώ- \n\nτεροι καὶ τὰ μηδαμοῦ λεχθέντα πλάττοντες ἔφερον εἰς \n\nὦτα τούτῳ καταστῆναι τὴν ψυχὴν οὐκ ἐῶντες. τί οὖν\n\nἦν λοιπόν; ἀλγεῖν μὲν τοῖς πεπραγμένοις, ἡσυχάζειν\n\nδὲ ἀνάγκη, καλεῖν δὲ τοὺς θεοὺς διαλλακτάς.",
        "9":"ἐν\n\nτούτῳ δὲ ἡμῶν ὄντων ἀγγέλλεται πολεμίων εἰσβολή. \n\nκαὶ οἱ δῆμοι διηρπάζοντο καὶ τὸ δεινὸν προσῄει τῷ\n\nτείχει καὶ δρόμος καὶ φόβος καὶ ταραχὴ πάντα κατ-\n\nεῖχεν, ἁρπάσαντας δὲ τὰ ὅπλα θέειν ἴδει καὶ τὰ σώματα\n\nὑπὲρ τῆς πατρίδος εἰσφέρειν.",
        "10":"ἐγὼ μὲν οὖν τήν τε\n\nτῶν στρατηγῶν ἐπιστήμην καὶ τὰς κοινὰς προθυμίας \n\nκαὶ πρὸ τούτων γε τὴν τῆς Τύχης ῥοπὴν τῶν τε ἡμῖν\n\nὑπαρξάντων ἀγαθῶν καὶ τῆς τῶν ἐναντίων αἰτιῶμαι\n\n \n\n \n\n\n\n \n\n\n\nπληγῆς, οἶ δέ, ὧς ὁρᾶτε, πάντες ἐμοὶ λογίζονται τὴν\n\nτροπὴν καὶ πρὸς τοὺς οἰκείους ἕκαστος οἴκοι τἀμὰ\n\nδιηγεῖται καὶ τὴν ἀγορὰν ἐμπεπλήκασι τῶν ὑπὲρ ἐμοῦ\n\nλόγων καὶ νῦν ἥκουσι συνησθησόμενοι τῇ τιμῇ.",
        "11":"ἐμοὶ\n\n δ’, ἕως μὲν ἤλπιζον ῥύσεσθαι τὸν ἀδελφὸν τῶν κα-\n\nκῶν, καλὸν ἦν ἴσως ἡ τῶν τετολμημένων διήγησις, ὡς\n\nἔτι μὲν ἐξιὼν ἔγεμον θυμοῦ καὶ τῷ μέλλειν ἠχθόμην,\n\nἰδὼν δὲ τοὺς ἐναντίους δίκην σκηπτοῦ ἐνέπιπτον τὴν\n\nμὲν τοῦ πείσεσθαί τι φροντίδα ἀφείς, τὴν δὲ ἀπὸ τοῦ\n\n δρᾶσαι δόξαν ἰδών, καὶ ὧς ἔρρηξα τὴν φάλαγγα, καὶ\n\nτὸ ξίφος συνεχῶς ἐνεργόν, καὶ τὸ μὲν ἠλαύνετο, τὸ\n\nδὲ ἐζωγρεῖτο, μεστὸν δὲ τὸ πεδίον νεκρῶν καὶ φυγῆς,\n\nτοῖς δὲ στρατιώταις ἀντὶ λόγων ἐκ τῶν ἐμῶν ἔργων\n\nἡ παράκλησις.",
        "12":"ταῦτα, ὦ δικασταί, καὶ δρῶν ἔχαι-\n\n ρον καὶ διηγούμενος εὐφραινόμην, ἕως ἡγούμην αὐτὰ\n\n σεμνά τε εἶναι καὶ οὐχ ἡττᾶσθαι λόγων, νῦν | δὲ\n\nτοσοῦτον ἂν εἴποιμι μόνον ὧς ἐμοὶ μάλιστα οἱ πολέ-\n\nμιοι τῶν πολιτῶν καταρῶνται. \n\n 17. Σκοπεῖτε τοίνυν τίς ποτε ἐγενόμην ἐπὶ τῇ νίκῃ\n\n καί μου δοκιμάσατε τῇ δωρεᾷ τὸν τρόπον. ὡς γὰρ\n\nἀπέδομεν ὑποσπόνδους τοὺς νεκροὺς καὶ τὸ τρόπαιον\n\nεἱστήκει καὶ περίβλεπτος ἦν καὶ ἐπῃνούμην καὶ ἐκρο-\n\nτούμην, προσιόντες μοι δημόται καὶ φυλέται καὶ συμ-\n\nφοιτηταὶ καὶ πάντες ὅσοι συνῄδεσάν μοι τὴν λύπην\n\n ἣν εἰς τὸν ἀτυχοῦντα εἶχον ἀδελφὸν νῦν, ἔλεγον, ἃ\n\nπάλαι ἐπόθεις ἥκει. νῦν καιρὸς ἀμῦναι τἀδελ-\n\nφῷ τὴν συμφορὰν καὶ τῷ μὲν ἀποδοῦναι τὴν\n\n \n\n\n\n \n\n\n\nοἰκίαν, τὸν πατέρα δὲ τῆς ἐπὶ τῇ πικρᾷ κρίσει\n\nδόξης ἀπαλλάξαι.",
        "13":"εἰκὸς δὲ αὐτὸν αἰσχυνθέν-\n\nτα σου τὴν ἀρετὴν ἡμερώτερόν πως κἀκείνῳ\n\nγενέσθαι. σὺ δὲ καὶ πρὸς τὸν δῆμον εἰπεῖν καὶ\n\nδι’ ἐκείνου πρᾶξαι τὰς σπονδὰς καὶ μετὰ τῶν \n\nἄλλων ἃ λαμβάνειν νόμος καὶ τοῦτο ἐπαγγεῖ-\n\nλαι. πάντως δὲ πολλοῦ πᾶσιν ἄξιος εἶ καὶ τὸ\n\nδικαίως αἰτεῖν ἀπὸ τῆς ἀνδραγαθίας ἔστι σοι.\n\n",
        "14":"ἐκκλησία τοίνυν μετὰ ταῦτα καὶ καλούμενος παρ-\n\nῄειν ἄνθρωπος ἐπ’ ἀριστείᾳ κατηφής, ἀφῃρεῖτο γὰρ \n\nτὴν ἐπὶ τοῖς κατορθώμασι φαιδρότητα τὸ τῆς οἰκίας\n\nἀτύχημα, μνησθεὶς δὲ τῆς μάχης καὶ φήσας οὐχ ὑμᾶς\n\nἐμοὶ δεῖν ἔχειν χάριν, ἀλλ’ ἐμαυτὸν· τοῖς παραταξαμέ-\n\nνοις θεοῖς ὅμως, ἔφην, ἐπειδήπερ αἰτεῖν κελεύετε,\n\nτὰ συνήθη μέν, ὦ πάτερ, καὶ δι’ ὧν τοῖς λαμβά- \n\nνοῦσιν εὐπορία τε καὶ τὸ λαμπροὺς εἶναι περι-\n\nγίγνεται, οἷον πλέθρα γῆς πεφυτευμένης ἢ τά-\n\nλαντα ἀργυρίου ἢ σίτησιν ἐν πρυτανείῳ ἢ χαλ-\n\nκῆν εἰκόνα, τούτων μέν, ἔφην, τῶν λαμπρῶν οὔ-\n\nπω πράττομεν ἀξίως, ἀλλά μοι δότε δωρεάν. \n\n 20. καὶ κρατηθεὶς δάκρυσιν ἐσίγησα, κελευόντων δὲ\n\nὑμῶν λέγειν καὶ θαρρεῖν, ὧς οὐδὲν <ὂν> α ὅ τι οὐ\n\nσετε εἶπον τὴν | Ἐριννὺν τῆς οἰκίας ἣ τὰ συμ- \n\nπεφυκότα διέσπασε, τὴν συμφορὰν τἀδελφοῦ, τὴν ὀρ-\n\nγὴν τοῦ πατρός, ὧς ἀκούομεν κακῶς, ὡς τραγῳδού- \n\n \n\n \n\n\n\n \n\n\n\nμέθᾳ πανταχοῦ, καὶ τελευτῶν ἀντ’ εἰκόνος ἐπήγγελλον\n\nτοσοῦτον, ἰδεῖν οἴκοι τὸν ἀδελφόν. ἐν ᾧ πάντες ἀνεθο-\n\nρυβήσατε τὸ τῆς αἰτήσεως ἦθος ἄμεινον τῆς ἀριστείας\n\nἡγούμενοι.",
        "15":"καὶ ἦν ἔνθεν μὲν ἀκούειν ἀποκαλούν-\n\n τῶν τὸν χρηστόν, ἑτέρωθεν δὲ τὸν βέλτιστον, παντα-\n\nχόθεν δὲ ἁπλῶς ἔν γέ τι ῥῆμα πρὸς εὐφημίαν φέρον.\n\nἀλλά τοι, ὦ δικασταί, τὸ θαῦμα μέχρι τῆς σιγῆς τοῦ\n\nπατρός, ὧς δὲ διῆρε τὸ στόμα καὶ ἐφθέγξατό τι καὶ\n\nσυνήγαγε τὸ πρόσωπον, πάντα διέφθαρτο, καὶ τὰ καλὰ\n\n τέως φαῦλα ἐπεφήνει καὶ ὑμεῖς μετεβέβλησθε καὶ αὐ-\n\nτὸς παραπαίειν ἐδόκουν καὶ δι’ ὧν εὐδοκίμουν, ἐπὶ\n\nτούτοις αἰτίας εἶχον.",
        "16":"τοσοῦτον, ὦ δικασταί, προσ-\n\nηγορία πατρὸς εἰς ἀγῶνα πλεονέκτημα. πάντα φροῦδα\n\nἐκεῖνα τὰ μεγάλα καὶ θαυμαστά, ὁ κηδεμὼν τῆς οἰκίας,\n\n ὁ φοβερὸς τοῖς ἐχθροῖς, ὁ τῆς πόλεως σωτήρ, ὁ φύλαξ\n\nτῶν γενῶν, ὁ τοῦ τείχους χρησιμώτερος, ὁ δοὺς ἀντὶ\n\nτοῦ πεφρικέναι εὐθυμεῖν, τὰ δ’ ἐπινίκια καταγέλαστα\n\nκαὶ μικρὰ καὶ φλήναφος.",
        "17":"ἐπειδὴ τοίνυν ὑμῖν τε\n\nἠνώχληκα καὶ τὸν πατέρα λελύπηκα καὶ λόγους ἀφεῖκα\n\n σιγῆς ἀξίους, εὕρηκα, ὦ δικασταί, ἑτέραν δωρεὰν δι’\n\nἧς ἐλπίζω τὸν πρεσβύτην εὐφρανεῖν. ἢν γὰρ οὐκ ἡδυ-\n\nνήθην λῦσαι τἀδελφῷ συμφοράν, ταύτης κοινωνεῖν\n\nἀξιῶ καὶ τῆς οἰκίας μετ’ ἐκείνου στέρεσθαι. \n\n 24. Τιμωρία | τοῦτ’, οὐ δωρεά, φήσει τις\n\n καὶ τὰς τιμὰς αἷς ἀμείβεσθε τῶν ἀριστέων τοὺς κινδύ-\n\n \n\n \n\n\n\n \n\n\n\nνοῦς ἐξαριθμήσει μανίας εἶναι λέγων φυγόντα ταῦτα\n\nἑκόντα ἐμβαίνειν εἰς τοσοῦτον κακόν. ἐγὼ δέ, εἰ μὲν\n\nἡ σφοδρὰ λύπη τὸν λογισμὸν ἐξίστησιν, ὁμολογῶ μαί-\n\nνεσθαι πρὸς τοσοῦτον ἐπιθυμίας ἥκων. τίς γὰρ ἡ γέ-\n\nγονεν ἢ νῦν ἐστιν ἀθλιώτερος ἐμοῦ;",
        "18":"καὶ τὰ μὲν \n\nἄλλα ἐῶ, τουτὶ δὲ αὐτὸ τὸ παρὸν πόσης δυστυχίας;\n\nὁ μὲν δῆμος ἐν θυσίαις καὶ χαραῖς καὶ γυναῖκες καὶ\n\nπαῖδες καὶ δοῦλοι τῆς ἀδείας εἰς ἡδονὴν ἀπολαύουσι,\n\nμόνος δὲ ὁ τούτων αἴτιος ἐν οἰμωγαῖς, ἐν θρήνοις τῷ\n\nφεύγειν τὴν πατρῴαν ἑστίαν. καὶ τῶν μὲν νενικηκό- \n\nτῶν εἰμὶ πολίτης, στένω δὲ μετὰ τῶν ἡττημένων. καὶ\n\nτοῖς μὲν ἄλλοις τὸ στεφανηφορεῖν ἀπὸ τῆς ἐμῆς προθυ-\n\nμίας, ἐμοὶ δὲ ἀντὶ τούτου παρὰ τοῦ δήμου τὸ δακρύ-\n\nειν. καὶ τῇ μὲν πόλει λῦσαι τοὺς φόβους ἴσχυσα, τῷ\n\nδὲ ἀδελφῷ λῦσαι τὴν ἀποκήρυξιν οὐκ ἔσχον, ἀλλ’ ὧν \n\nἐν προσθήκῃ τεύξεσθαι προσεδόκων οὐδ’ αὐτὰ καθ’\n\nαὑτὰ λαβεῖν δεδύνημαι. καὶ τὸ δεινότατον, κατῄσχυνα\n\nτὴν νίκην αἰτήσει πονηρᾷ καὶ σεσωκὼς τοὺς νόμους\n\nεἰς ὠμὴν καὶ παράνομον ὑπήχθην δωρεάν.",
        "19":"μὴ τοί-\n\nνυν θαυμάσῃς εἰ τοσαύτῃ συνόδῳ κακῶν ἐκβέβλημαι \n\nτῶν λογισμῶν καὶ τοῖς μὲν ἀλγῶν, τοῖς δὲ αἰσχυνό-\n\nμενος οὐ πάνυ σωφρονῶ. ἀλλ’ εἰ καὶ λίαν τις οὐκ\n\nἐπ’ ἐμαυτοῦ με εἶναι νομίζει, τοσοῦτόν γε ἔχω καθ-\n\nορᾶν ὧς τὰ μὲν λαμπρύνοντα ἄνθρωπον οἶ μὲν εὖ\n\nπράττοντες δέχονται καὶ τὸ μὲν πρόσφορον οἷς καιρὸς \n\n \n\n \n\n\n\n \n\n\n\nκομίζονται καὶ μέμψις ἄπεστιν, εἰ δέ τις δυσκολίᾳ\n\nκεχρημένος καὶ τοὺς οἰκείους ὁρῶν ἐν τοῖς χαλεπωτά-\n\nτοις βοηθεῖν ἀδυνατῶν μέμνηται τιμῆς καὶ λαμπρότη-\n\nτος ἀντιποιεῖται, τοῦτον καὶ μισοῦμεν καὶ μεμφόμεθα\n\n καὶ θεοῖς ἐχθρὸν ἡγούμεθα. τὸ γὰρ ἄκαιρον ἐν αἰτίᾳ\n\nπανταχοῦ.",
        "20":"καὶ νῦν οὐκ ἐᾷ τούτων εἶναι καιρὸν ὁ\n\nδυστυχῶν ἀδελφός, ὁ ἀντειρηκὼς πατήρ, ὁ πεισθεὶς\n\nἐκείνῳ δῆμος. ἀλλ’ ἐπ’ ἀγορᾶς με βούλει στῆναι χαλ-\n\nκοῦν οὐδὲ φανῆναι τἀδελφοῦ τολμῶντος ἐπ’ ἀγορᾶς;\n\n ἀλλ’ ἐν πρυτανείῳ σιτεῖσθαι τῆς οἴκοι τραπέζης ἐστε-\n\n ρημένου τούτου; ἀλλὰ τάλαντα | λαβεῖν προσαι-\n\nτοῦντος ἐκείνου; ἀλλὰ κηρύγματος τυχεῖν ἀποκεκηρυγ-\n\nμένου τούτου; μή, πρὸς Δῖός, μή με ποιήσῃς περὶ τὴν\n\nφύσιν πονηρὸν μηδ’ ἐπιδείξῃς ὀλίγωρον τῶν ἐκείνης\n\n νόμων οἳ τοῖς οἰκείοις ταὐτά τε χαίρειν καὶ ταὐτὰ\n\nλυπεῖσθαι διώρισαν. συγγενείας δὲ ἀπάσης ἀδελφὸς\n\nἐντιμότατον.",
        "21":"φέρε, εἰ δὲ ἐτεθνήκει νεωστὶ καὶ\n\nκατειλήφει τὴν τελευτὴν ἡ νίκη καὶ περὶ δωρεᾶς ὁ\n\nδῆμος καθῆστο, ἆρ’ ἄν με δοκεῖς δέξασθαι ταυτὶ τὰ\n\n σεμνά, τὸν στέφανον, τὴν εἰκόνα, τἄλλα, ἀλλ’ οὐκ ἂν\n\nἐν χάριτος μέρει τὸ λαβεῖν τινα χρόνον εἰς τὸ πένθος\n\nαἰτῆσαι; νῦν τοίνυν οὐ τέθνηκε μέν, ὅ δὲ πολλῷ θα-\n\nνάτου βαρύτερον, ἄτιμος περιέρχεται, μᾶλλον δὲ κρύ-\n\nπτεται. τί οὖν ὁ καιρὸς ἐπαγγέλλειν παραινεῖ; μετέχειν\n\n αὐτῷ τῆς ἀτιμίας καὶ μὴ τρυφᾶν ἐν ἀκαιρίαις ἀδελ-\n\nφῶν.",
        "22":"δωρεὰ δὲ πᾶσα τῇ τοῦ λαμβάνοντος ἡδονῇ\n\nκρίνεται, τὸ δὲ λυπηρόν, κἂν ἄλλως ᾖ τῶν καλῶν, εἰς\n\nτιμωρίαν τελεῖ. αὐτίκα τίς οὐκ ἂν εὔξαιτο στεφάνου\n\n \n\n \n\n\n\n \n\n\n\nτυχεῖν ἐπ’ εὐνοίᾳ τῇ πρὸς τὸν δῆμον; ἀλλ’ ἐὰν τὸν\n\nἐν πένθει καθήμενον ἀναστήσας ἄγῃς εἰς ἐκκλησίαν\n\nὡς ἀναρρήσει κοσμήσων, ἐκόλασας τῇ τιμῇ. καὶ τοὺς\n\nτυράννους διὰ τοῦτο δυσχεραίνομεν ὅτι πολλάκις τὸν\n\nπερὶ ταῦτα συνταράττουσι θεσμόν.",
        "23":"πενθῶ δὴ καὶ \n\nαὐτὸς ἀδελφὸν ἐξεληλαμένον καὶ τὸν στέφανον ἀπάγει\n\nτῆς κεφαλῆς ἡ Τύχη. εἰ γὰρ τῶν ἑταίρων τις, οὓς ἡ\n\nκοινωνία τῶν ἀσκημάτων εἰς εὔνοιαν συνδεῖ, τοιούτῳ\n\nπεριπεπτώκει κακῷ, μετρίως ἂν ὑμῖν ἐνέγκαι δοκῶ\n\nτὴν τοῦ γνωρίμου συμφορὰν ἢ προσελθεῖν τοῖς ἀρι- \n\nστείας καρποῖς ἐν ταῖς τῶν συνήθων κακοπραγίαις;\n\nὑπὲρ οὗ δὲ νῦν ἱκέτευον, ἀδελφός ἐστιν, ὦ πάτερ.\n\nτοῦτο δίκαιον ἔν. συμφοιτητής. τουτὶ δεύτερον. αἰδού-\n\nμενός με διὰ τέλους. τουτὶ τρίτον. οὐ γὰρ ἐρῶ θρα-\n\nσύν, ὦ πάτερ, ὃν ἔγνων ἐπιεικῆ.",
        "24":"τὸ μὲν οὖν ἄμει- \n\nνον ἦν τοῦτον τῆς ἐμῆς μεταλαμβάνειν εὐπραξίας·\n\nἐπεὶ δὲ ἀντέκρουσεν ὁ Φθόνος, δεύτερόν μοι κέρδος\n\nαὐτὸ τὸ τῶν τούτου μετασχεῖν | κακῶν. ἄλλα \n\nἄλλος, ὦ δικασταί, τῶν ἠριστευκότων θαυμάζει τε καὶ\n\nλαβεῖν ἐπιθυμεῖ, ὁ μὲν αἰχμάλωτον ἐν ὥρᾳ οὖσαν, ὁ \n\nδὲ ἐξ αὐτῶν τῶν λαφύρων χρυσόν, ὁ δὲ κτήματα καὶ\n\nγεωργίας, ὁ δ’ ἀφ’ ὧν δόξα μᾶλλον ἢ κέρδος. ἐπεθύ-\n\nμουν καὶ αὐτὸς ἰδεῖν δι’ ὑμῶν ἐν εἰρήνῃ τὸ γένος.\n\nἔδοξα ληρεῖν, ἥττημαι λόγων. ἐπ’ ἄλλην εἶμι δωρεὰν\n\nπρέπουσαν τῷ ἐκείνης ἡμαρτηκότι. \n\n \n\n \n\n\n\n \n\n\n\n 32. Καὶ μηδεὶς οἰέσθω με τὴν ταλαιπωρίαν ἀγνοεῖν,\n\nἢ τὸν ἐκπεσόντα τῆς οἰκίας δέχεται, τὸν λιμόν, τὴν\n\nἀλουσίαν, τὴν ἀγρυπνίαν, ταπεινότητα, κατήφειαν, ἐσθη-\n\nμάτων ἀπορίαν, θρῆνον συνεχῆ. τούτων γὰρ ἐγγὺς ὁ\n\n διδάσκαλος καὶ πάντα ἀκριβῶς οἶδα τὰ τῶν εἰς ταῦτα\n\nἡκόντων καὶ οὐδὲν δεῖ με παρὰ σοῦ μαθεῖν ὡς εἰς τὸ\n\nβάραθρον μετριώτερον ἐμπεσεῖν ἢ ταύτην ὑπομεῖναι\n\nτὴν τύχην. οἴκοθεν ἔχω τὸν παιδευτήν. εἰ δὲ ἠγνόουν\n\nτὰ τῆς ἐκβολῆς δεινὰ καὶ οὐ μᾶλλον ἑτέρου τὸ πρᾶγ-\n\n μὰ ἐξηπιστάμην, οὐκ ἂν πάντων τὸ μέγιστον ἐποιού-\n\nμην ἀποδοῦναι τἀδελφῷ τὴν οἰκίαν.",
        "25":"σὺ δέ με ὧς\n\nἐπ’ ἀγαθόν τι τὴν ἀποκήρυξιν ἐπείγεσθαι νομίζεις, τὸ\n\nδὲ οὐχ οὕτως ἔχει. πόθεν; ἀλλ’ οἶδα μὲν ἅπαν τὸ\n\nδεινόν, ἐπιθυμῶ δὲ ὅμως τῆς συμφορᾶς. καί μοι δότε\n\n τὴν χάριν ταύτην, ἐπειδὴ τὴν προτέραν ἐκωλύθητε.\n\nὁρᾶτε, ὦ δικασταί, τοὺς ἐπὶ τοῖς μεγίστοις ἀτυχήμασι\n\nζῆν οὐκ ἀξιοῦντας. οὗτοι μὲν τὸν θάνατον ὧς ἐστὶ\n\nδεινὸν οὐκ ἀγνοοῦσιν, εἰσὶ γὰρ τῶν ὑπὲρ σωτηρίας\n\nεὐξαμένων πολλάκις, ὅμως δὲ ὀρέγονται τελευτᾶν καὶ\n\n τὸν μὲν ἐναντιούμενον ἐχθρόν, τὸν δὲ ἐντιθέντα τὸ\n\nξίφος εὐεργέτην ἡγοῦνται. ταῖς γὰρ τῶν δεομένων\n\nὁτουοῦν ἐπιθυμίαις ὁ συμπράττων φίλος.",
        "26":"καὶ νῦν\n\nἐγὼ τῇ μὲν λύπῃ πρὸς τὴν τῶν ἀτόπων ἐπιθυμίαν\n\nἥκω, τοῖς δὲ ἐνταῦθα βοηθοῦσιν ἀείμνηστον εἴσομαι\n\n τὴν χάριν. εἰ δέ τις ὕστερον ἐπὶ τὸ γέρας ἀφίκοιτο\n\nμέμψις, ἐμὸν τοῦτο ἔστω τοῦ βουληθέντος λαβεῖν, ἀλλ’\n\n οὐ τῶν δεδωκότων, οἱ τὴν ἡδονὴν τοῦ τὴν | δω-\n\nρεὰν αἰτοῦντος ἐθεράπευσαν πλέον ἢ τὴν ζημίαν ἐσκό-\n\n \n\n \n\n\n\n \n\n\n\nπησαν.",
        "27":"ἤδη τινὰς εἶδον ἐπ’ ἀρρωστήμασιν ἀδελ-\n\nφῶν ἑκόντας ἑαυτοὺς ἀποκλείσαντας σιτίων καὶ καθ’\n\nὅσον ἐξῆν κοινωνήσαντας τῶν δυσχερῶν καὶ δόξαν\n\nἀπὸ τούτου τὴν βελτίστην λαβόντας, μᾶλλον δέ, εἰ\n\nδεῖ τἀληθὲς εἰπεῖν, τὴν χείρω διαφυγόντας. ὁ γὰρ εἰς \n\nτὸ γένος μὴ χρηστὸς τίς ἂν εἴη περὶ τὸν δῆμον καὶ\n\nτὴν πόλιν; τοῦτό μοι καὶ νῦν ἡ δωρεὰ βούλεται δεῖ-\n\nξαι πᾶσιν ἀνθρώποις ὧς οὐκ ἀμελῶ χρηστὸς ὢν οὐδὲ\n\nφοβεῖν ἔμαθον πολεμίους μόνον, ἀλλὰ καὶ συναλγεῖν\n\nἀδελφοῖς ἠτυχηκόσιν.",
        "28":"εἰ τοίνυν καὶ λῃσταὶ κεκρα- \n\nτηκότες ἡμῶν τὸν μὲν ἐν πέδαις εἶχον, ἐμὲ δὲ ἐποι-\n\nοῦντο σύσσιτον, καὶ τὸν μὲν ἐπίεζον, ἐμοὶ δὲ παρεῖχον\n\nτρυφᾶν, καὶ τῷ μὲν πᾶσαν ἀηδίαν προσῆγον, ἐμοὶ δὲ\n\nἅπασαν ἡδονὴν ἐπόριζον, ἐδεήθην ἂν αὐτῶν μή με\n\nτιμωρεῖσθαι τοῖς τερπνοῖς μηδὲ ἐν τῷ θεραπεύειν \n\nἀνιᾶν, ἀλλ’ εἰ κἀκεῖνον λυποῦσι, καὶ ἐμὲ δῆσαι καὶ\n\nδοῦναι δωρεὰν τὴν κοινωνίαν τῶν ἀλγεινῶν.",
        "29":"καὶ\n\nνῦν, ὦ πάτερ, τὰς αὐτὰς ἀφίημι πρὸς σὲ φωνάς· ἐκ-\n\nβέβληκας τὸν ἀδελφόν, ἐμὲ δὲ οὔπω. δέδωκας ἐκεῖνον\n\nπενίᾳ, διάγω δὲ ἐγὼ ἐν ἀφθόνοις. εἴ σοι τὰ πρὸς \n\nἐκεῖνον ἄσπονδα, ἐπάφες κἀμὲ τῷ πολέμῳ. μὴ κωλύσῃς\n\nτὸν δῆμον δοῦναι δωρεὰν δι’ ἧς ἐπιδειχθήσομαι τι-\n\nμῶν τὴν φύσιν. \n\n 38. Ἀλλὰ πονηρός φησιν ἐκεῖνος ἐγένετο καὶ\n\nταῦτα παθεῖν ἄξιος. ἐγὼ δέ, εἰ μὲν ἐπιληψόμενος \n\nτῆς ἐκβολῆς ἀνέστην καὶ τοιούτοις ἐχρώμην λόγοις.\n\nἄνδρες πολῖται, συκοφαντία μοι τὸν ἀδελφὸν\n\n \n\n \n\n\n\n \n\n\n\nἀπολώλεκε. δίκην δέδωκεν ὧν οὐκ ἠδίκηκεν.\n\nὀξύθυμός ἐστιν ὁ πατήρ. ἀναμαρτήτους ἀξιοῖ\n\nτοὺς υἱεῖς εἶναι, πρᾶγμα ἀμήχανον. καὶ κραυγὴ\n\nκαὶ θόρυβος ἐπεσκότισε τοῖς δικαίοις. δυστυ-\n\n χῆς μὲν ὁ νεανίσκος, πονηρὸς δὲ οὐδαμῶς,\n\nὅλως εἰ πρὸς ἀπολογίαν ἔτεινεν ἡ παροῦσά μοι σπουδή,\n\nκαὶ τότε τὸ κατηγορεῖν οὐκ ἂν ἦν ἔξω καιροῦ· εἰ δὲ\n\nτὰς μὲν αἰτίας ἐῶ μένειν, τὸ δὲ μετ’ ἐκείνου πράττειν\n\nκακῶς ἥδιον τίθεμαι τοῦ μὴ μόνος ἀπολαύειν τῶν\n\n ἀγαθῶν, τίς ἔτι χρεία τῶν ἐγκλημάτων;",
        "30":"ἔδειξας,\n\nὦ πάτερ, τὴν πονηρίαν. ἔπεισας δῆμον φιλάνθρωπον\n\n ἀτιμάσαι τὸν Ἔλεον. οὐχ οὕτως | ἐγὼ ἀνόητος\n\nὡς ἀπολογίαν ἔτι ζητεῖν τῆς τοσαύτης ἀρτίως κατ-\n\nεγνωσμένης. τί γὰρ οὐκ εἶπον ὧν ἐνῆν; οὐχ ὡς ἡ νεό-\n\n τῆς ῥᾷστον ὑπαχθῆναι καὶ ἁμαρτεῖν τοὺς τῷ χρόνῳ\n\nμὴ κτωμένους τὴν σύνεσιν; οὐχ ὡς τὸ μηδὲν πλημ-\n\nμελεῖν ἐν τοῖς θεοῖς ὥρισται; οὐκ εἶπον ἃ παρ’ ὑμῶν\n\nἀκήκοα πολλάκις, ὅτι τοῦ νόμου φόβος ἐστὶ τὸ βού-\n\nλημα καὶ τοὺς νέους δεδοικέναι μὲν ἀξιοῖ τὴν ἐκβολὴν\n\n ἐπὶ τῷ σωφρονεῖν, ἀπελαύνεσθαι δὲ οὐκ ἔστι καὶ περι-\n\nνοστεῖν ἀοίκους οὔσης οἰκίας ἐφ’ ἁμαρτήμασι φαύλοις;\n\nεἰ γὰρ δὴ μεγάλα, τί οὐκ ἀπέκτεινε;",
        "31":"καὶ μὴν\n\nκαὶ τὸν πατέρα ἠρόμη·ν εἰ τὴν νεότητα ἀναμαρτήτως\n\nπεπόρευται, οὐκ ἔχοντος δὲ εἰπεῖν ἠξίουν τὸν αὐτοῦ\n\nundefined σ’\n\n \n\n\n\n \n\n\n\nπατέρα εἰς ἡμᾶς μιμεῖσθαι, λέγων δὲ ταῦτα ἐρραψῴ-\n\nδουν ὀνόματι πατρὸς κατακλυζόμενος.",
        "32":"τί οὖν φημι;\n\nδεῖν μήτ’ ἐμοὶ συγχωρεῖν ἀπολογίας μεμνῆσθαι τῷ γε\n\nἡττημένῳ μήτε τούτῳ βλασφημίας τῷ νενικηκότι. πέ-\n\nπαυται γὰρ ἀμφοῖν ἡ χρεία τῇ χειροτονίᾳ καὶ τῷ βού- \n\nλεσθαί με νῦν ἐκπεσεῖν τὸ πεπονηρεῦσθαι τὸν ἀδελφὸν\n\nοὐδὲν κοινωνεῖ. \n\n 42. Καὶ μὴν ὅσῳπερ ἂν ἐκεῖνον τῷ λόγῳ κατα-\n\nσκευάζῃ μιαρόν, τοσούτῳ προνοητέον αὐτῷ τῆς ἐμῆς\n\nἀρετῆς, ὅπως μὴ παντελῶς δυστυχὴς ῇ πατήρ, ἀλλά \n\nτὸν μὲν πονηρόν, τὸν δὲ οὐ τοιοῦτον ἔχη. ἂν μὲν τοί-\n\nνυν ἐκπέσω καὶ λάβῃ με κοινωνὸν ἑκόντα τῆς ταλαι-\n\nπωρίας ἀδελφός, χρηστός, δίκαιος, τὴν φύσιν αἰδού-\n\nμενος, πάνθ’ ὅσα κάλλιστα ἀκούσομαι καὶ δι’ ἐμοῦ σὺ\n\nζηλωτὸς ὁ γονεύς· ἂν δέ, ὃ μὴ γένοιτο μηδὲ ἔστω, τὸ \n\nκατ’ ἐμαυτὸν προελόμενος ὑπερβῶ τὸ ἐκείνου, πονηρός,\n\nὠμός, ἀσεβής, οὐ θεοὺς εἰδώς, οὐ νέμεσιν, πάντα τὰ\n\nχείριστα ἀκούσομαι καὶ δι’ ἐμοῦ πάλιν ἐν ὀνείδεσιν\n\nὁ πατήρ.",
        "33":"μὴ τοίνυν ἀνάσχῃ | διπλῆν ὀδύνην \n\nἐπὶ σὲ βαδίζουσαν, ἀλλὰ ἀποκήρυξιν ἀποκηρύξει παρα- \n\nμύθησαι τῇ παρούσῃ τὴν προτέραν, τῇ παρ’ ἐμοῦ τὴν\n\nπαρὰ σοῦ. ἡ μὲν γὰρ σημεῖον ἦν πονηρίας σοῦ παι-\n\nδός, ἡ δὲ καλοκαγαθίας σοῦ παιδός.",
        "34":"μετριώτερον\n\n \n\n \n\n\n\n \n\n\n\nδεῖ σε νομίσαι τὰ περὶ τοὺς υἱεῖς ἐξ ἡμισείας ἀσχημο-\n\nνεῖν ἢ τελέως ὄψει μεστὴν αὐτίκα τὴν πόλιν τοιούτων\n\nῥημάτων· πάνυ γε. οὐ γὰρ πάντα ἀγαθὸς ἀρι-\n\nστεύς, ὃς τοὺς μὲν πολεμίους τῆς χώρας ἐξ-\n\n ἔβαλε, τὸν δὲ ἀδελφὸν οὐκ ἐπανήγαγεν οἴκαδε.\n\nεὐτυχίαν ἥρπασεν ἐν τοῖς ὅπλοις, οὐκ ἀρετὴν\n\nἐπεδείξατο. εἰ δὲ ἀρετὴν ἤσκει, πάντως ἂν ἐπ-\n\nέθηκε τῷ τροπαίῳ τὴν περὶ τὸ γένος ἐπανόρ-\n\nθωσιν. \n\n 45. Ἡ δὲ αἴτησις, ὦ πάτερ, καὶ τὸ ἡττᾶσθαι δοκεῖν\n\nμικρὸν ἔχει τὸν ψόγον; ῥᾴδιον γὰρ εὑρεῖν καὶ κατ’\n\nἐκείνης λόγον· πλάσμα ἦν ἡ δωρεὰ καὶ τέχνη,\n\nῥήματα φιλάνθρωπα, γνώμη δὲ οὐ τοιαύτη.\n\nσχῆμα εὐπρεπές, οὐκ ἀληθείας ἔργον. ἐξεχλεύ-\n\n ασε τὸν ταλαίπωρον ἀδελφόν, ἀλλ’ οὐκ ἐξεί-\n\nλετο τῶν κακῶν. ἤνεγκεν αὐτῷ τὴν δυστυχίαν\n\nεἰς μέσον, ἀνελεῖν δὲ οὐκ ἐζήτησεν. ἀφωσιώ-\n\nσατο πρὸς τοὺς πολλούς, εἰρωνεύσατο, πράττει\n\nδὲ ὅπως ἀθάνατον ἑστήξει τὸ μῖσος. οὐ γὰρ\n\n αὐτὸς καὶ τὰ πρῶτα συνεσκεύασεν; οὐ γὰρ ἐκ\n\nτῆς τούτου κακοηθείας ὁ ἀδελφὸς ἐλήλαται καὶ\n\nδιαβολαῖς ἡ φύσις ἠδίκηται;",
        "35":"εἰ δὲ ἄλλοθέν\n\nποθεν ταῦτα προσεπεπτώκει καὶ οὐκ ἠρέσκετο\n\nτῇ συμφορᾷ, ταχέως ἂν ἔλυσε τὸ δεινὸν ἱκε-\n\n \n\n \n\n\n\n \n\n\n\nτείαις, ἀντιβολίαις, δεήσεσεν, ὀδυρμοῖς, δά-\n\nκρυσιν, ἀεὶ παρών, συνών, συνδιαιτώμενος.\n\nμέγα δ’ ἂν ἴσχυσε πρὸς διαλλαγὰς καὶ τὸ παρὰ\n\nπότον στενάξαντα ἀνακαλέσαι τὸν ἀδελφόν. ἀλλ’\n\nοὐκ ἐποίησε τούτων οὐδὲν ἢ πάντως ἂν μετ- \n\nἐστήσατο τὸν γονέα τῆς ὀργῆς. οὐ γὰρ δὴ τῶν\n\nθηρίων ἀγριώτερος ἂν ἦν οὐδὲ πλέον τὸν υἱὸν\n\nἢ τοὺς πολεμίους μισῶν, οἷς πολλάκις μεθ’\n\nἡμῶν ἐσπείσατο σὺν ὅπλοις ἐπελθοῦσιν, Ἥλιε,\n\nκαὶ πολὺ τῶν πολιτῶν ἀναλωκόσι καὶ σπεύ- \n\nδοῦσι κατασκάψαι τὴν | πόλιν.",
        "36":"τοῦτο \n\nγὰρ ἀνθρώπινον καὶ ἀσφαλὲς τὸ μηδαμοῦ τὸ\n\nμέτρον ἐκβαίνειν. κεκράτηκας πολεμίων. σπεῖ-\n\nσαι. παῖδα ἐσωφρόνισας ἐκβαλών. ἀναλάμβανε.\n\nὁ δὲ σεμνὸς ἀριστεὺς τῇ μὲν αἰτήσει χρηστὸς \n\nὤφθη, τῷ δ’ ἀτυχήσας μὴ χαλεπῆναι φαῦλος\n\nκαὶ τὸν ἐφ’ οἷς ἐπήγγειλεν ἔπαινον οἷς οὐ πεί-\n\nσας πρᾴως ἤνεγκεν ἐξήλειψεν.",
        "37":"ἀλλὰ τί ἐχρῆν\n\nποιεῖν; φυγεῖν οὕτως ἀνελεῆ πατέρα, μισῆσαι\n\nπικρίαν ἄπαυστον, μετατάξασθαι πρὸς τὸν ἀτυ- \n\nχοῦντα ἀδελφόν, ἡδίω νομίσαι τὴν μετὰ τού-\n\nτου πενίαν τῆς τοῦ πατρὸς περιουσίας. \n\n 49. Ἵνα δὴ μὴ τοιαύταις ὑποψίαις ἐνέχωμαι, κατ’\n\nἐμαυτοῦ γράφω τὴν ἐκβολήν. κερδανεῖς δὲ καὶ αὐτός,\n\n03 πάτερ, ἐν τῷ τὸν γράφοντα ἐμὲ ταῦτα εἶναι. τίνα \n\n \n\n\n\n \n\n\n\nτρόπον ἐγώ σε λελύπηκα μὴ μισῶν τὸν ἀδελφὸν καὶ\n\nδίκην ὀφείλων σοι τῆς πρὸς ἐκεῖνον εὐνοίας;",
        "38":"ἤδη\n\nκαὶ τοὺς ἐκπολεμώσαντάς σε πρὸς ἐκεῖνον ἔτι καὶ νῦν\n\nὁρῶ παρὰ σοὶ δυναμένους. οἶδα τοίνυν ὡς οὗτοι τὴν\n\n αὐτὴν προσοίσουσι μηχανὴν καὶ τοσούτῳ ῥᾷον παρά-\n\nξουσιν, ὅσῳ συνείθικας εὐχερῶς ἀποκηρύττειν καὶ τολ-\n\nμᾶν ἐν δικαστηρίῳ βοᾶν· ἀλλότριον ὅν γεγέννηκα\n\nποιοῦμαι. οὐκ ἀνθέξεις τοῖς σοφισταῖς τούτοις, ὦ\n\nπάτερ, οὐδ’ ἂν σφόδρα ἐθέλῃς τὴν ἀριστείαν αἰδεῖσθαι. \n\n 51. βούλει σοι προείπω καὶ τὰ ῥήματα τῶν γοήτων;\n\nἐχθρὸν ἔνδον ἔχων οὐκ ᾔδεις. ἐπὶ σαυτῷ τὸν\n\nπαῖδα ἔτρεφες. πατραλοίας ἡμῖν ὁ γενναῖος.\n\nταῖν χεροῖν οὐχ ἥψατο, ῥήμασι δὲ ἐρείδων οὐκ\n\nἀνῆκε. πρᾳότερος ἐθέλει· τῶν γερόντων εἶναι\n\n δοκεῖν. πορευέσθω παρ’ ἐκεῖνον ὅν περὶ πλεί-\n\nονος ποιεῖται. δότω δίκην τῆς ὕβρεως. δεῖξον\n\nὡς χαλεπαίνεις, ὧς οὐκ εἰκότα ἀκήκοας.",
        "39":"τοι-\n\nούτοις οἰχήσονται εὐθύς <σε>, α οἶδα, λαβόντες τοῖς\n\nδεσι καὶ οὐδὲν ἐμποδιεῖ τὸ τρόπαιον, ὁ κρότος, τὸ τῆς\n\n ἀριστείας ἀξίωμα τὸ ἐκ τῶν | τοιούτων ἔργων\n\n κρείττω αὐτῆς τῆς ἀποκηρύξεως τοῖς νόμοις εἶναι, καὶ\n\n \n\n\n\n \n\n\n\nγὰρ τοιοῦτόν τι πέπυσμαι, ὀργὴ γάρ, ἡνίκα ἂν ὑπερ-\n\nζέσῃ, τὸν λογισμὸν παρώσασα φέρεται ῇ ἂν τύχῃ.\n\n",
        "40":"Σκόπει τοίνυν ὅπως σε φιλῶ καὶ ταῦτα λυ-\n\nποῦντα. παρέχω σοι τιμωρίαν πράξασθαι διαφεύγοντα\n\nτὴν αἰσχύνην. τὸ γὰρ ἐκπεσεῖν με τῆς οἰκίας τοῖς \n\nἐμαυτοῦ λόγοις ἐν μὲν τῷ μὴ μετέχειν τῶν πατρῴων\n\nκολάζει, ἐν δὲ τῷ σοῦ σιγῶντος τυχεῖν ἄνευ αἰτίας ὧν\n\nἐπιθυμεῖς δίδωσι.",
        "41":"φέρε, εἴ με ἐβούλου καταποντί-\n\nσαι, φθάσας δὲ αὐτὸς ἐμαυτὸν ἐνέβαλον εἰς τὴν θά-\n\nλασσαν, οὐκ ἄν σε εὐηργέτουν ἀποπνιγείς τε καὶ σὲ \n\nτοῦ μύσους ἀπαλλάξας; εἰ δὲ ἥδιστ’ ἂν ἀπέκτεινας\n\nξίφει, τοῦτο δὲ αὐτὸς αἰσθόμενος εἰς ἐμαυτὸν ὦσα τὸ\n\nσιδήριον σοῦ διαμέλλοντος, οὐκ ἂν ἦν σοι κεχαρισμέ-\n\nνος τεθνεώς τε καὶ σὲ διατηρήσας καθαρὸν τοῦ φό-\n\nνου;",
        "42":"ἀπὸ τῆς αὐτῆς καὶ νῦν γνώμης ἀποκηρύτ- \n\nτεσθαι βούλομαι. ἐλθέτω μανίας ἐπ’ ἐμὲ μᾶλλον ἔγ-\n\nκλημα ἢ τὸν πατέρα ἀσεβείας· εἰπάτω τις ὡς ὁ νεα-\n\nνίσκος παραπαίει μᾶλλον ἤ ὁ πρεσβύτης παραφρονεῖ.\n\nλάβε δίκην, ὦ πάτερ, λάβε μεγάλων ἁμαρτημάτων.\n\nἐμνημόνευσα πρὸς σὲ φιλανθρωπίας, ἐμνημόνευσα προσ- \n\nηγορίας ἀδελφοῦ, ἐμεμψάμην ὀργήν, ἐπῄνεσα συγγνώ-\n\nμην. ἦν που τῆς δημηγορίας καὶ τὸ τῶν διαλλαγῶν\n\nὄνομα καὶ τὸν Ἔλεον προσεῖπον. ὀφείλω δίκην ἐπιει-\n\nκῶν ῥημάτων. ἀποκήρυξον, ἔκβαλε, μὴ μεταβάλῃς τοὺς\n\nτρόπους. \n\n \n\n \n\n \n\n\n\n \n\n\n\n 56. Ἀλλ᾿ ἀσύμφορον, νὴ Δία, τὸν ἀριστέα\n\nδιάγειν ἐν λύπῃ καὶ διὰ τοῦτο τῆς περὶ τὸν\n\nπόλεμον ἀμελεῖν μελέτης καὶ τοῖς ἐχθροῖς πα-\n\nρασκευάζειν ἡδονήν. δῆλον γὰρ ὧς τὰ τούτου\n\n δυσχερῆ τοῖς ἐναντίοις ἑορτή. τί φῄς; δέδοικας\n\nμὴ πεσὼν εἰς λύπην ἀμελήσω τῶν ὅπλων; νῦν γὰρ ἐν\n\nεὐφροσύνῃ μοι τὰ πράγματα καὶ ᾠδαῖς καὶ γέλωτι;\n\nτεκμαίρου τὴν ἀθυμίαν, ἄνθρωπε, τῷ προσώπῳ. ταύτῃ\n\nσυζῶ, διὰ ταύτην ἀπόλωλα. λύπη μοι σύμπας ὁ βίος. \n\n 57. ἂν εἰς τὴν ἀγορὰν | ἐμβάλω, τοῖς γνωρίμοις\n\n ὑπὲρ τούτου λαλῶν δακρύω. ἂν οἴκαδε εἰσέλθω, τὸ\n\nπλήρωμα ὁρῶν ἠκρωτηριασμένον πενθῶ. ἂν εἰς παλαί-\n\nστραν ἀφίκωμαι, τὸν ἀδελφὸν ὁρῶν ἀπερριμμένον ὀδύ-\n\nρομαι. ἅπας καιρὸς καὶ τόπος ἀφορμὴ δακρύων, οἰκία,\n\n στενωποί, γυμνάσια, σύλλογοι, τράπεζα, ὕπνος. ἤδη\n\nγὰρ κἀν τοῖς ὀνείρασιν ἔνδον μὲν ἔχειν αὐτὸν δοκῶν\n\nὑφ’ ἡδονῆς ἐκπηδῶ, μανθάνων δὲ τὴν ἀπάτην ἐν\n\nὀδυρμοῖς ἀναμένω τὴν ἡμέραν. μάρτυρα δὲ ἔχω τῶν\n\nπολλῶν δακρύων τὸν ἐπ’ αὐτοῖς πολλάκις ἀγανακτή-\n\n σαντα τοῦτον αὐτὸν τὸν πατέρα.",
        "43":"ὥσθ’ ὑπὲρ οὗ\n\nτὴν ἀποκήρυξιν δέδοικας μή με εἰς ἀθυμίαν καταστή-\n\nσας χείρω ποιήσῃς, τοῦτο καὶ νῦν ἐνοχλεῖ. καὶ γὰρ\n\nἐφ’ αἷς μόναις εἶχον ἐλπίσιν ὧς λύσων τἀδελφῷ τὴν\n\nσυμφορὰν μάταιοι πεφήνασι καὶ οὐκ ἴσχυσεν ἀριστεία\n\n νικῆσαι τὴν ἀποκήρυξιν.",
        "44":"εἶτ’ ἐμοὶ τοῦ λοιποῦ τί\n\nτερπνόν; οἴει γὰρ ἐν πλήθει σιτίων καὶ μαλακῇ στρω-\n\n \n\n \n\n\n\n \n\n\n\nμνῇ καὶ σκεύεσι λαμπροῖς εἶναι τὴν εὐθυμίαν; τὸ δὲ\n\nοὐχὶ τοιούτως ἔχει. πόθεν; ἀλλ’ ἐκείνης μὲν ἡγουμένης\n\nἴν τισι καὶ τούτων χάρις, λύπην δὲ ἰσχυρὰν οὐ κου-\n\nφίζει τράπεζα πολυτελής, ἀλλ’ αὐτὸ τοὐναντίον, τοῖς\n\nφαυλοτέροις οἱ πενθοῦντες χαίρουσι, κἂν εἰς τρυφὴν \n\nἄγῃς, προσεπέτριψας.",
        "45":"μὴ οὖν οἴου μοι τὸν οἶκον\n\nτοῦ πατρὸς ἱκανὴν παράκλησιν εἰς ἄσκησιν ἔσεσθαι\n\nτοσαύτην βεβλημένῳ καὶ ἐπίρρωσιν τῆς ῥώμης ἐκείνης,\n\n<ἀλλὰ> α κατάλυσιν. ἆρ’ ἂν πείσαιμί λέγων ὧς\n\nἔσομαι τῆς οἰκίας ἐκπεσὼν ἤ μένων; νῦν μέν γε κίν- \n\nδῦνον ἔχει μοι τὸ συγγενέσθαι τἀδελφῷ καὶ δεξιὰν ἐμ-\n\nβαλεῖν καὶ ἐλθεῖν εἰς λόγους. καὶ ὥσπερ οἶ τὰ δεινό-\n\nτατα δρῶντες | ἐν τῷ λαθεῖν ἔχουσι τὴν ἀσφά- \n\nλείαν, οὕτω καὶ ἡμεῖς μόλις καὶ λάθρα τοῦτο τολμῶ-\n\nμεν.",
        "46":"πολλοὶ δὲ οἱ κατάσκοποι, συμπόται, κόλακες, \n\nοἰκέται καὶ θέουσιν εὐθὺς παρὰ τοῦτον καὶ παροξύ-\n\nνουσιν ἐν οἷς ζημιοῦσι χαριζόμενοι. καὶ τὸ δεῖπνον\n\nἡμῖν ἐντεῦθεν ἐγκλήματα καὶ γραφαὶ καὶ μετὰ ἀπει-\n\nλῶν ἡ θοίνη. πάλιν ἕτερος ἐκείνους εὐδοκιμοῦντας\n\nἰδὼν φυλάττει καὶ πονεῖ περὶ τὴν θήραν καὶ πολλάκις \n\nἅ τ’ εἶδεν ἅ τ’ οὐκ εἶδεν ἀπήγγειλεν. ὁ δὲ πατὴρ ἄλ-\n\n \n\n\n\n \n\n\n\nλῶς μὲν ἡμῖν οὐ πονηρός, ἀπιστεῖν δὲ οὐκ οἶδεν.\n\nὅστις οὖν δέδοικε τὴν ἐσομένην λύπην ὡς βλάβην ἐσο-\n\nμένην εἰς τὸν πόλεμον τῇ πόλει, σκοπείτω καὶ τὴν\n\nπαροῦσαν καὶ τάχα εὑρήσει μείζω.",
        "47":"ἀλλὰ δεινὸν\n\n εὐφρᾶναι τοὺς πολεμίους. τὸ γὰρ νῦν πεπραγμέ-\n\nνον οὐχ ἱκανὸν εὐφρᾶναι; ἐκκλησίας ἀναστάσης οἱ\n\nπολλοὶ δραμοῦνται παρ’ ἐκείνους ἀγγέλλοντες τὴν ἐμὴν\n\nἀτιμίαν. οὐ γὰρ οἴεσθε τὰ ἱερὰ ἀνοίξειν αὐτοὺς καὶ\n\nθύσειν ὧς ἐπὶ τροπαίοις καὶ τὴν ἐπὶ τοῖς πεπτωκόσι\n\n λύπην κουφιεῖν οἷς περὶ τὴν αἴτησιν ὕβρισμαι;",
        "48":"τί\n\nγὰρ ἂν καὶ μεῖζον ζητοῖεν; ἄνθρωπος τὸ θράσος ἐκεί-\n\nνοις μεταστήσας εἰς φόβον καὶ πεπονθότας δείξας ἃ\n\nδράσειν ἠπείλουν καὶ τοὺς μὲν ἀποσφάξας, τοὺς δὲ\n\nδειλοὺς ἀποφήνας καὶ τὴν τῶν ἀλλοτρίων ἐπιθυμίαν\n\n εἰς τὴν ὑπὲρ τῶν οἰκείων εὐλάβειαν μεταθεὶς καὶ τοὺς\n\nμὲν παίδων, τοὺς δὲ γονέων, πολλὰς δὲ ἀνδρῶν στε-\n\nρήσας, ἄνθρωπος τοῖς ἀπ’ ἐκείνων λαφύροις κοσμήσας\n\nτὸ ἄστυ καὶ τοὺς προσιόντας κινδύνους ἀπωσάμενος\n\nκαὶ διατηρήσας ἱερά, ὅσια, χρήματα, σώματα, τοὺς τά-\n\n φους, τὴν πόλιν, τὴν χώραν, καὶ δοὺς ἀντὶ τοῦ τρέ-\n\nμειν παιανίζειν καὶ στεφανοῦσθαι καὶ πρῶτος ἐμπεσὼν\n\nεἰς μέσους ὁπλίτας καὶ τῆς σωτηρίας ὀλιγωρήσας καὶ\n\nτῆς τιμωρίας ἐπιθυμήσας οὗτος ὁ τοσούτων ἀγαθῶν\n\nαἴτιος εἰς δωρεὰν ὑπὸ τοῦ δήμου κεκλημένος αἰτήσας\n\n \n\n \n\n \n\n\n\n \n\n\n\nοὐχ αὑτῷ περιουσίαν οὐδ’ ἃ πολλάκις | τοὺς μὲν \n\nλαβόντας ὤνησε, τοὺς δὲ δόντας ἐλύπησεν, ἀλλ’ ἀξι-\n\nώσας εἰς τὸ γέρας υἱεῖ πατέρα συναλλάξαι αἰσχρῶς\n\nκαὶ ἀτίμως ἐπεστομίσθη καὶ μονονοὺ πατραλοίας ἔδοξε\n\nκαὶ δίκην ὀφείλειν τοῖς νόμοις.",
        "49":"μικρά γε, οὐ γάρ; \n\nεἰς ἡδονὴν ταῦτα τοῖς ἐναντίοις ἢ πάλιν ἐλπίδας οὐκ\n\nἂν ἐμποιήσοντα; μὴ τοίνυν ἃ δεδώκατε ἐκείνοις ἤδη,\n\nταῦτα ὅπως μὴ δώσετε ζητεῖτε μηδ’ οὓς ἐψηφίσασθε\n\nπαραμυθήσασθαι, τούτοις φθονεῖτε τῆς ἐσομένης ἡδο-\n\nνῆς, ἀλλὰ δότε, ὦ ἄνδρες, δότε μοι τὴν δευτέραν χά- \n\nῥὶν, ἐπειδὴ τὴν προτέραν μείζω τῆς ἀριστείας εὐρή-\n\nκατε. ἐκβάλετε τῆς πατρῴας οἰκίας, ἐπειδὴ τὸν ἀδελ-\n\nφὸν ἐπανάγειν οὐκ ἔσχετε.",
        "50":"τί κατοκνεῖτε; μὴ γὰρ\n\nλαβεῖν τι βούλομαι; στέρησις τῶν ὄντων ἐστὶν ἡ χά-\n\nρις. ἀρτίως μέν γε τῷ πατρὶ χαριζόμενοι τὸν ἠριστευ- \n\nκότα ἠδικεῖτε, νῦν δὲ ἀμφοτέροις ἀρέσκοντα ψηφιεῖσθε.\n\nποιήσατέ με ἀνέστιον, πρᾶγμα ἥδιστον ἐμοί, τοῦτον\n\nἀπαλλάξατε παιδός, πρᾶγμα σύνηθες τῷ πατρί.",
        "51":"ἂν\n\nδὲ φειδόμενοί μου μὴ δῶτε τοῦτο, διαβεβλήκατε τὴν\n\nπροτέραν γνῶσιν. ὑβρικέναι γὰρ ὃν ἴστε χρήσιμον \n\nὁμολογήσετε. ὅσοι πρεσβύται δι’ ἡμᾶς ἄπαιδες οὐ γε-\n\nγένησθε, ὅσοι παῖδας νέους ὀρφανοὺς οὐ καταλελοί-\n\nπατε, ὅσοι γυναῖκας οὐκ εἴδετε πρὸς ὕβρεις ἑλκομένας,\n\n \n\n \n\n \n\n\n\n \n\n\n\nὅσοι πλουτεῖτε βεβαίως, ὅσοις ἐφύλαξα κτήματα καὶ\n\nοἴκους, ταύτην ἀντίδοτε τὴν χάριν. ἐκβάλετέ με τῆς\n\nπατρῴας οἰκίας. \n\n 67. Μηδὲν ἐνταῦθα ἀντείπῃς, ὦ πάτερ, μηδὲ κινή-\n\n σῇς τὴν σαυτοῦ δεινότητα πάλιν. οὐκέτ’ ἐκεῖνα τὰ\n\nπρότερον, λόγοι ὑπὲρ φύσεως καὶ συγγενείας καὶ θεῶν\n\n | γενεθλίων καὶ κουροτρόφων καὶ φιλανθρωπίας\n\nκαὶ συγγνώμης καὶ νεότητος ὀλισθημάτων. ἀλλά μοι\n\nπαρελθὼν ἀκολούθησον τῷ ψηφίσματι, τήρησον ὅν\n\n ἔθου νόμον, φθέγξαι πάλιν τὰ αὐτὰ ῥήματα. νῦν μὲν\n\nοὐδενός σοι δεῖ γραμματέως ἀναγνωσομένου τὸν νό-\n\nμον, ἀλλ’ ἐπίστασαι τῆς ἀποκηρύξεως τὰς συλλαβάς. \n\n 68. μή μου τὴν ἀριστείαν αἰσχυνθῇς μηδὲ τοὺς αἰχμα-\n\nλώτους οὓς εἷλον μηδὲ τὸ πλῆθος τῶν νεκρῶν. ἔπει-\n\n σὰς καὶ τὸν δῆμον ἃ τέως ἐθαύμαζεν ἀποφαυλίσαι.\n\nμόνος οἴκει τὴν οἰκίαν, ἀπαλλάγηθι τῶν ἐμῶν δακρύων.\n\nοὐ δύναμαί σοι συνὼν ἀμνημονῆσαι τοῦ κακοδαίμονος\n\nἀδελφοῦ. χρηστόν με, ὦ πάτερ, ἐγέννησας, ἐλεήμονα,\n\nφιλοικτίρμονα, πάσχοντά τι πρὸς τὰς τῶν οἰκείων\n\n τύχας. ἐγκάλεσον τῇ φύσει. ὁ δεῖνα βίαιος, ἄλλος ὠμός,\n\nἄλλος στερεός, ἐγὼ φιλάνθρωπος. οὐκ ἔστι μάχεσθαι\n\nτῇ φύσει.",
        "52":"πολλῶν ὀφείλω σοι χάριτας, γονῆς, τρο-\n\n \n\n\n\n \n\n\n\nφῆς, παιδείας. ἀμείβομαί σε τῷ φυγεῖν τὴν οἰκίαν.\n\nοἶδα οἷς χαίρεις, ὦ πάτερ. ἐδίδαξάς με τῇ πρῴην ἀπο-\n\nκηρύξει τὴν νῦν ἀπολογίαν. ταῦτ’ οὖν αἰτῶ καὶ ταῦθ’\n\nἡγοῦμαι καλὴν καὶ προσήκουσάν μοι δωρεάν. δεινὸν\n\nδὲ οὐδὲν μή σε λαβόντες ἔρημον οἱ συκοφάνται κατα- \n\nθέωσι. τῆς μὲν γὰρ οἰκίας ἀφέξομαι, τῆς δὲ εὐνοίας\n\nοὐκ ἀποστήσομαι, ἐπειδὴ καὶ ταῦτα ἀπ’ εὐνοίας τῆς\n\nπρὸς σὲ λαβεῖν ἀξιῶ. \n\n 70. Ὄψει καὶ τοῦτον τὸν πονηρὸν ἀδελφὸν μετ’\n\nἐμοῦ τῆς σῆς ἀσφαλείας προβεβλημένον. τεκμαίρομαι \n\nδὲ τῷ μετὰ τὴν ἀποκήρυξιν χρόνῳ, ᾧ τοσούτῳ πιεζό-\n\nμενος οὐδὲν ἀνιαρὸν εἰς τὸν πατέρα ἐφθέγξατο, ἀλλὰ\n\nδιατελεῖ τὰς | αἰτίας δεχόμενος καὶ μᾶλλον ἐαυ- \n\nτὸν συκοφαντῶν καὶ κατηγόρων μεμφόμενος. θαυμάζει\n\nδὲ τὸν πατέρα καὶ τῶν προσηκόντων οὐκ ἀποστερεῖ, \n\nτὴν δ’ ἑαυτοῦ τύχην κακίζει καὶ σπεύδει γενναίοις\n\nἔργοις ἀνελεῖν τὴν ἀτιμίαν.",
        "53":"ἐγώ σοι τοῦτον ἐπι-\n\nδείξω στρατιώτην ἀγαθὸν ταχέως καὶ κληθήσῃ δυοῖν\n\nἀριστέοιν πατήρ. πολλοὶ πολλάκις ἐκ νεότητος ὑπαι-\n\nτίου πρὸς τὴν προσήκουσαν ἐκβάντες ἡλικίαν ἐθαυ- \n\nμάσθησαν εἰς ἀρετὰς καὶ καθάπερ ἐν δράματι σκευὴν\n\nμεταβαλόντες τοὺς τρόπους οἱ μὲν ἐκ δειλῶν ἐφάνησαν\n\nἀνδρεῖοι, οἱ δὲ ἐξ ἀκολάστων σώφρονες, οἱ δὲ ἐκ θρα-\n\nσέων ἐπιεικεῖς, οἱ δὲ ἐκ ῥᾳθύμων φιλεργοί, οἱ δὲ ἐξ\n\n \n\n\n\n \n\n\n\nἀσελγῶν μέτριοι καὶ ἐφ’ οἶς πρότερον ἐκακίζοντο,\n\nταῦτα ἀποβαλόντες εἰς ἀγαθοὺς ἐτέλεσαν καὶ τῆς πό-\n\nλεως εὐεργέτας μεγίστους οἷς ὑπὲρ αὐτῆς ἐπεδείξαντο.\n\nτὸ γὰρ τῆς ἀριστείας, κἂν παραχρῆμα φαῦλον νομισθῇ,\n\n μικρὸν ὕστερον ὁπόσον ἐστὶν ἐγνώσθη.",
        "54":"παραμυθή-\n\nσεται τὴν σπάνιν ὁ κρότος, τὴν ἔνδειαν ἡ μνήμη τῆς\n\nμάχης, τὴν ἀπορίαν ·ἡ δόξα. οὐχ ἕξομεν οἰκίαν, ἀλλ’\n\nἐγγὺς τοῦ τροπαίου σκηνώσομεν. τοῦθ’ ἑστία μοι, τοῦ-\n\nτο καταφυγή, τοῦτο παράκλησις πρὸς τὸ μέλλον. στέρ-\n\n ξουσι μὲν οἱ πολέμιοι τὴν ἡσυχίαν, οἶδα ἐγὼ τὴν\n\nἐκείνων πληγήν, εἰ δ’ οὖν, οἷα τὰ ἀνθρώπινα, τὴν\n\nἀρχαίαν ἀναλάβοιεν ἰσχύν, πολλοὺς εὑρήσετε τοὺς ἐμὲ\n\nμιμησομένους.",
        "55":"οἷς ἐναντίον ὑμῶν διαλέξομαι· ἄν-\n\nδρες οἷς εὐψυχία μὲν εἰς τοὺς κινδύνους, εὔ-\n\n νοια δὲ πρὸς τὴν οἰκείαν, καὶ σώματος μὲν\n\nὀλιγωρία, φιλοτιμίας δὲ ἔρως, μηδεὶς ὑμῶν\n\nκαταγνοὺς ἀχαριστίαν τοῦ δήμου ἄκων μαλα-\n\nκιζέσθω μηδὲ εἰς τὴν ἐμὴν ἀφορῶν ἀτιμίαν\n\nκατοκνείτω. ταῦτα ἐπ’ ἐμαυτὸν γράφω. εἰς δω-\n\n ρεὰν ἡγοῦμαι τὴν συμφοράν. ἐγὼ πενίας ἐπιθυ-\n\n μῶ. ἐμὴν τοῦτο | ἡγεῖσθε μανίαν, μὴ τῆς\n\nπόλεως ἀγνωμοσύνην. φεύγω τὴν οἰκίαν ἐφ’ ἧς\n\nοὐκ ἔσχον δεῖξαι τὸν ἀδελφόν. ὑμεῖς δὲ ἄν-\n\nδρες τε γίγνεσθε καὶ μὴ ταράττεσθε τῷ παρα-\n\nδείγματι. \n\n 74. Πάντα ἐπαινῶ τῆς ἀποκηρύξεως ὡς πλὴν ἑνός·\n\n \n\n \n\n\n\n \n\n\n\nἡδίους ποιήσει τοὺς πολεμίους. σὺ δέ, εἰ καὶ τοῖς πο-\n\nλίταις ὕστερον, πάτερ, ἀπεχθήσῃ, παρὰ τοῖς ἐναντίοις\n\nεὐδοκιμήσεις. εὐωχοῦ δὴ καὶ πῖνε μεθ’ ἡδονῆς καὶ\n\nτρέφε κληρονόμους ἀντὶ τῶν υἱέων τοὺς κόλακας. \n\n \n\n \n\n"
    },
    "work":"declamationes 48",
    "original-urn":"urn:cts:greekLit:tlg2200.tlg00548.opp-grc1",
    "edition":"Libanius, Declamationes 48"
}
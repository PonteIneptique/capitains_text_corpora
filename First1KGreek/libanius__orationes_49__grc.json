{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00449.opp-grc1-simple",
    "text":{
        "0":"\n \n XLIX. \n ΠPOΣ ΤΟΝ ΣΙΔΕΑ ΥΠΕP ΤΩΝ\nΒΟΤΛΩΝ. \n τὸ μὲν σόν, ὦ βασιλεῦ, μέρος καὶ τοῦ μετὰ\nσὲ τοῖς ἄλλοις ἄρχουσιν ἐφεστηκότος, ἐπανήκουσιν εἰς\n τὰ πρόσθεν αἱ βουλαὶ καὶ τὸν αὑτῶν ἀριθμὸν ἔχουσι,\nπαρὰ δὲ τῶν ἐν αὐτῷ τῷ βουλεύειν κεκώλυται τοῦτο\nπρὸς ἔργον ἐλθεῖν, ὥστε σὲ μὲν δικαίως ἂν ἅπαντες\nἐπαινοῖμεν καὶ τὸν ὕπαρχον, ἐκείνους δὲ καὶ μισοῖμεν\nκαὶ κακοὺς ἡγοίμεθα καὶ διδόντας δίκην ἡδέως ἂν\n ἴδοιμεν. εἰ γὰρ δὴ τοῦτο γένοιτο, τάχ’ ἂν ἡ τιμωρία\nπαύσειε τὰ νῦν ἐναντιούμενα τῇ παρὰ σοῦ ταῖς βου-\n \n \n \n \n \n \n \n \n\n \nλαὶς βοηθείᾳ. τούτων οὖν εἵνεκα καὶ τοῦ μαθεῖν\nἅπαντας, ὡς τοῖς σοὶ δοκοῦσιν εὐθὺς ἀκολουθεῖν ἄξιον,\nὀργῇ τῇ προσηκούσῃ φαίνου χρώμενος κατὰ τῶν οὐκ\nἀξιούντων ἄρχεσθαι. ὡς δ’ ἂν γένοιτό σοι σαφὲς τὸ\n’κείνων κακούργημα, μικρὸν ἄνωθεν ἀρξάμενος διηγή- \nσομαι. \n 2. Ἤνθουν αἰ βουλαὶ πάλαι ταῖς πόλεσιν ἁπάσαις,\nκαὶ ἦν ἥ τε γῆ τῶν βουλευόντων καὶ τῶν γε οἰκιῶν\nαἰ βελτίους καὶ χρήματα ἦν ἑκάστῳ καὶ παρ’ ἀλλήλων\nἐγάμουν καὶ ἦν εὔδαιμον τὸ βουλῆς μετασχεῖν. οὕτω \nτοίνυν ἐχούσας αὐτὰς παραλαβών τις βασιλεὺς χείρους\nἐποίησεν | ἄλλοις τε οὐκ ὀλίγοις καὶ τῇ γε ὑφ’ \nαὑτοῦ πεποιημένῃ πόλει. τεθνεῶτος τοίνυν αὐτοῦ τὸν\nπόλεμον ἤδη πεφυτευκότος τὸν Περσικὸν τὰ περὶ τὸν\nπόλεμον τοῦτον πράγματα ταῖς βουλαῖς ἐλυμήνατο \nκαθ’ ἕκαστον αὐτὰς ἔτος ἐπὶ τὸ χεῖρον ἄγοντα τῶν\nἐπὶ τὸν Τίγρητα πεμπομένων βουλευτῶν ταῖς ἐκεῖ\nβλάβαις τὰ πατρῷα πωλούντων. οἱ δ’ οὐκ οἶδ’ ὁπόθεν\nἥκοντες ἐωνοῦντο ῥᾳδίως γεωργοῦντες τὰ βασίλεια.\n",
        "1":"τοῦτ’ εὔξατο λῦσαι τὸ κακὸν Ἰουλιανὸς ὁ βασιλεύς, \nτοῦτ’ ἔλυσε δυνηθείς, οἷς ἦν κτήματα καθ’ ἑκάστην\nπόλιν ἐγγράφων πλὴν κομιδῆ τινων ὀλίγων. τῆς οὖν\nἐκείνου τελευτῆς ἐπὶ ταὐτὰ πάλιν τὰς βουλὰς ἀπενεγ-\n \n \n \n \n\n \nκούσης, μᾶλλον δὲ εἰς πολὺ φαυλότερα καὶ πολλῆς\nἀπὸ τῶν βουλευτηρίων ἐφ’ ἑτέρους βίους γιγνομένης\nτῆς φυγῆς καὶ τῶν πόλεων τεταπεινωμένων τῷ τῶν\nβουλῶν σχήματι τῶν ἄλλων ἀκολουθούντων ἤλγησας\n μὲν ἀξίως τοῦ πράγματος, ὦ βασιλεῦ, καὶ τὸν Κυνή—\n γιον ἔτ’ ἐπὶ τῶν δεήσεων τεταγμένον ᾠήθης | ἐκ-\nπέμψαι δεῖν τοῦτο μόνον ἔργον ἔξοντά τε καὶ ἰασό-\nμενον, πρὶν δὲ ἢ τοῦτο πραχθῆναι, γενόμενον ὕπαρχον\nἐκέλευες μέχρι τοῦ Νείλου χωρεῖν ἔχοντα καὶ τοῦτο\n ἐν προνοίᾳ μηδένα ἀφιέναι παρὰ τὸ ἐν ἀρχῇ γεγενῆ-\nσθαι. ὁ δὲ χείρων τῆς προσδοκίας φανεὶς καὶ μεγάλα\nμὲν ἀπειλήσας, δείξας δὲ ἃ κἂν αἰσχυνθείη τις εἰπεῖν,\nἁπτόμενος μὲν ἐν τῇ πορείᾳ τοῦ πράγματος, ἐν δὲ\nματαίοις θορύβοις ἱστάμενος, οὕτω μὲν εἶδε τὸν Νεῖλον,\n οὕτω δὲ πάλιν τὸν Βόσπορον, φρονῶν μὲν ὡς δὴ τι\nπεποιηκώς, πεποιηκὼς δὲ οὐδέν. \n 4. Κἀκείνῳ μὲν ἄν τις ἐγκαλέσειε ῥᾳθυμίαν, περὶ\nδὲ τῶν βουλευτῶν τί τις ἂν φήσειε τῶν ὀλίγων οὐ\nβουληθέντων γενέσθαι πλειόνων; τί γὰρ ἦν δὴ τῶν\n τοῦτο βουλομένων; ἱκετεῦσαι, δακρύσαι, δεηθῆναι,\nπεσεῖν εἰς γόνυ, βοῆσαι τὰ τῶν ἀδικουμένων, αὐτοῦ\n μένειν εἰπεῖν, εἰ μή τις ἕλκων ἐκβάλοι. | τούτων\n \n \n \n \n\n \nοὐδὲν παρὰ τῶν ὀλίγων, ἀλλ’ ἐκλήθη τις, καὶ ῥήτωρ\nἐγγὺς καὶ ῥήματα οὐ πολλά, καὶ ἡ ἄφεσις εἵπετο καὶ\nοἵδε ἄφωνοι.",
        "2":"ἔτι τοίνυν πολλοὺς μὲν πρὸ τοῦδε\nτοῦ καιροῦ παρεῖσαν συναγωνιζομένους, πολλοὺς δὲ\nμετὰ τοῦτον πόσων, ὦ βασιλεῦ, παρ’ ὑμῶν ἀφικνου- \nμένων γραμμάτων ἁπάσας ἀναιρούντων τοῖς ἀδίκως\nφεύγουσι | τὰς καταφυγάς. τὰ μέν γέ φησιν· \nἦρξας καὶ διὰ τοῦτ’ οὐκ ἀξιοῖς λειτουργεῖν;\nοὐκοῦν αὐτὸς μὲν κάθευδε, διὰ δὲ τοῦ παιδὸς\nτὰ προήκοντα ποίει. ἀλλ’ οὐκ εἶ πατὴρ ἢ \nθυγατέρων μόνων; ἄνδρα τινὰ πείσας ὑπελ-\nθεῖν τοὔνομα καὶ τὸ ἔργον πάλιν αὐτὸς κάθευδε\nτοσοῦτον μόνον τῇ πόλει παρέχων, ἀναλίσκων.\nταῦτ’ εστιν ἐν πολλαῖς ἐπιστολαῖς καὶ τούτων γε ἐν\nἑτέραις ἕτερα καλλίω μείζω τὴν ἀπόδειξιν ἔχοντα τῆς \nσπουδῆς ᾗ περὶ τὰς βουλὰς κέχρησαι.",
        "3":"ταυτὶ δὲ\nλέγει τί; εἰ καὶ διὰ πολλῶν ἀρχῶν ἀφῖξαι καὶ\nκήρυκες ἡγοῦντό σου καὶ ῥαβδοῦχοι καὶ μαστι-\nγοφόροι καὶ ἡμεροδρόμοι καὶ στρατιῶταί τινες\nκαί τροφὴ γέγονεν ἐκ τοῦ βασιλέως οἴκου, \nἥξεις ὅμως οἶ σε καθίστησιν ὁ πατὴρ καὶ ἡ\nμήτηρ καὶ οἱ τούτων γονεῖς. κἄν ε ἴπῃς τὰς\nἀρχάς, οὐδὲν ὠφελοῦσαν βοήθειαν κέκληκας.\n",
        "4":"καὶ τά μὲν παρ’ ὑμῶν τοιαῦτα, τὰ δὲ τούτων ἀντὶ\nτοῦ πέμπειν μὲν τοὺς στεφανώσοντας τὴν οὕτω τῶν \nβουλῶν ἐπιμελουμένην κεφαλήν, ἔχεσθαι δὲ εὐθὺς τῶν\n \n \n\n \nἀποδεδομένων, μὴ συγχωρεῖν δὲ τοῖς ἄρχουσι μέλλειν,\nμηδ’ ἀναβολαῖς χαρίζεσθαι τοῖς ὑπὸ τῶν γραμμάτων\nτεθηραμένοις, ἀλλ’ ἀναγκάζειν ἐμμένειν τοῖς ὑφ’ ὑμῶν\nδικαίως κεκριμένοις καὶ φόβους ἐφιστάναι τῇ περὶ\n ταῦτα νωθείᾳ, ἀντὶ δὴ τοῦ ταῦτα ποιεῖν καὶ ἔτι πλείω\n τοὺς μὲν εἴων ζῆν ἐν οἷσπερ | ἔζων, πρὸς δὲ\nτοὺς οὐδὲν οὔτε μεῖζον οὔτε ἔλαττον ἐφθέγξαντο\nμεγάλας εἰς τὸ παρρησιάζεσθαι τὰς ἀφορμὰς ἔχοντες.\nἀλλ’ ὧν οὐ γιγνομένων παρ’ ὑμῶν ἐσχετλίαζον ἄν,\n ταῦτ’ ἔχειν ἐξὸν οὐκ ἐβουλήθησαν, ἀλλ’ οὐ διδόντων\nμὲν δεινὰ πάσχειν ἔλεγον, διδόντων δὲ οὐκ ἐχρή-\nσαντο, ἀλλ’ ὧν χρῄζειν ἔλεγον, ταῦτ’ εἰς χεῖρας ἰόντα\nἀπεώθουν. \n 8. Καὶ παράδοξον μὲν τὸ ῥηθέν, ἔχει δὲ οὐκ ἄλλως\n ὁ λόγος, ἀλλ’ ὅμοιον ποιοῦσιν, ὥσπερ ἂν εἴ τις πένης\nαἰτήσας παρὰ τοῦ Δῖός θησαυρόν, ἔπειτα γῆν ὀρύττων\nεὑρὼν φεύγοι τὸ δῶρον. τί δὴ τὸ τούτων αἴτιον; ἐν\nτοῖς ὀλίγοις τούτοις εἰσίν, ὦ βασιλεῦ, μεγάλαι τινὲς\nδυνάμεις, αἳ τοὺς ἀσθενεστέρους ἄγουσι καὶ φέρουσι\n τούτοις τἀκείνων προστιθεῖσαι, τά τε ἐκ τοῦ πολι-\nτεύεσθαι κέρδη τὰ τούτων αὔξει. κἀν τοῖς ἀμελου-\nμένοις ἃ δικαίως ἂν ἐτύγχανε προνοίας, ἐκ τοῦ μὴ\nπολλοὺς εἶναι τοὺς βουλεύοντας τοῖς οὖσιν ἡ παραί-\nτησις. καὶ πολὺς καθ’ ἑκάστην ἡμέραν ὁ θρῆνος·\n \n\n \nὁρᾷς τοὺς ἑστηκότας ἡμᾶς τοὺς εὐαριθμήτους\nτοὺς ἀντὶ τῶν χιλίων καὶ διακοσίων δώδεκα;\nτοῦτ’ ἔστιν ἡ βουλή. ταῦτα μόνα τὰ πρὸς\nαῦτα πράγματα ἀγόμενα σώματα. δι’ ἡμῶν \nτἀν τῇ πόλει, | δι’ ἡμῶν τἀν τοῖς ἀγροῖς, \nδι᾿ ἡμῶν τὰ μείζω, δι’ ἡμῶν τὰ ἐλάττω, δι’\nἡμῶν τὰ κουφότερα, δι’ ἡμῶν τὰ βαρύτερα.\nδιὰ τοῦτο τῶν αὐτῶν ὀνομάτων ἀκούεις.\n",
        "5":"ταύτην τὴν ὀλόφυρσιν τὰ δικαστήρια δέχεται συγ-\nγνώμην μὲν φέροντα τοῖς ὀλιγωρουμένοις, συγγνώμην \nδὲ φέροντα τοῖς κακουργουμένοις. βουλόμενοι δὴ\nτης τε ἀπολαύειν τῆς ἀποστροφῆς καὶ ἐν μόνοις σφίσιν\nἵστασθαι τὰ λήμματα δεδίασι μή τι τῶν ἀρχαίων αἰ\nβουλαὶ κομίσωνται, καὶ τὸ τὰς βουλὰς ἀναστῆναι παρ’\nὑμῶν ζητοῦντες, ὅπως ἀεὶ κείσονται πράττουσι, μᾶλλον \nδὲ τὸ μὲν προσποιοῦνται ζητεῖν, τὸ δ’ ὄντως ἐθέλουσι.\n",
        "6":"δεῖ τοῖς λουσομένοις πυρός. ἔξεστιν ἐλθεῖν ἐπὶ\nτὸν δεῖνα καὶ τὸν δεῖνα, οἱ δὲ οὐκ ἐθέλουσι. δεῖ τοῦ\nθρέψοντος ἵππους ἡδονὴν παρέξοντας δρόμοις. εἰσὶν\nὧν ἄν τις λαβόμενος ἀναθείη τὴν λειτουργίαν, οἱ δ’ \nαὐτοὺς γυμνῇ τῇ κεφαλῇ προσεῖπον. εἶτα τοῦ\nτος καιροῦ κατηγοροῦσιν ὡς τὰς βουλὰς καταδύσαντος\nαὐτοὶ καταδύσαντες καὶ καταποντίσαντες καὶ κεκωλυ-\nκότες αὐτὰς ἀναβιῶναι. σὺ μὲν γὰρ τοῦτο ἐβουλήθης,\n \n \n \n\n \n οὗτοι δὲ τοὐναντίον.",
        "7":"τὸν οὖν | πονηρὸν ταῖς\nβουλαῖς καιρὸν πεποιήκασιν, ὥστ’ εἴ τινα δεῖ δοκεῖν\nἐχθρὸν εἶναι τῶν βουλῶν, τοὺς τοσοῦτον αὐτῶν φυ-\nλάττοντaς ὅσον αὐτοῖς τηρήσει τὸ κερδαίνειν, νομι-\n στέον. οἳ προδεδώκασι μὲν τὰς αὑτῶν ἐν τῷ τὰς\nβουλάς, προδεδώκασι δὲ τὰς ὑφ’ ὑμῶν εὑρημένας ταῖς\nβουλαῖς ὠφελείας. οἱ δὲ πατρίδας κακοῦντες πῶς οὐκ\nἂν καὶ γονέας; οἱ δὲ ἐκείνους τίνος φείσaιντ’ ἄν; τίς\nγὰρ ἂν εἴη τοῖς γε τοιούτοις φίλος; οἱ δ’ ὑπὲρ χρη-\n μάτων τοιοῦτοι ποίων μὲν ἀπόσχοιντ’ ἂν ἀναθημάτων;\nποίων δ’ ἂν τάφων; τίνι δ’ ἂν συνήθει συνοδοιποροῦν-\nτες ἔχοντί γε χρυσίον οὐκ ἂν εἴπερ ἐξείη, κτείναντες\nἀφέλοιντο; \n 12. Καὶ τοῦτο, ὦ βασιλεῦ, κοινὸν τὸ κακόν, ἐάν τε\n Παλτὸν εἴπῃς ἐάν τε Ἀλεξάνδρειαν τὴν δεικνῦσαν τὸν\nἈλεξάνδρου νεκρὸν ἐάν τε Βαλανέας ἐάν τε τὴν ἡμε-\nτέραν. μέτρῳ μὲν γὰρ διαφέρουσιν, ἡ δ’ αὐτὴ\nταχοῦ νόσος. \n 13. Καίτοι φήσουσι λέγεσθαι τοῖς ἄρχουσι κατά-\n λόγον τῶν ἀποδράντων καὶ τῶν ἀτελεῖς αὑτοὺς πολλοῖς\nτρόποις πεποιηκότων. ἔστι δὲ τὸ μὲν οὐκ ἐκείνων,\nἀλλὰ τῶν τε ἀρχόντων καὶ τῶν ἐπὶ τοῖς τοιούτοις\n γράμμασι, τῶν Ι μὲν ἀπειλαῖς οὐδένα κρύπτειν\nἐώντων, τῶν δὲ φόβῳ πάντα εἰς μέσον ἀγόντων. οἱ\n γενναῖοι δὲ οἵδε τοῦ πράγματος εἰς κρίσιν ἥκοντος\n \n \n\n \nνῦν μὲν σιωπῇ, νῦν δὲ τῷ μηδὲν ἰσχυρὸν εἰπεῖν ἐθε-\nλῆσαι τοῖς ἀδικοῦσι τὴν βουλὴν συνέπραξαν μαλακῶς\nσυνηγωνισμένοι, ὡς μηδὲν ὀνειράτων τὸ πρᾶγμα\nφέρειν. σπείραντες δὲ τοιαύτας χάριτας ἐν τοῖς δικα-\nστηρίοις ἀπελθόντες ἀμῶσι τῆς προδοσίας τοὺς μισθοὺς \nδεχόμενοι λέγοντες πρὸς τοὺς διαφυγόντας, ὡς ἄριστα\nπροὔδοσαν. οἱ δ’ εἰσὶν ἐν τοῖς πρὸ τοῦ τῇ μὲν αὑτοῦ\nγαστρὶ χαριζόμενος ἕκαστος, βεβαιοτέραν δὲ ἔχων τὴν\nἀτέλειαν τῇ κρίσει.",
        "8":"γνοίης δ’ ἄν, ὡς ἀληθῆ λέγω,\nδιὰ τῶν τριῶν τῶν ἐκ μὲν ἑκατὸν τῇ βουλῇ δεδο \nμένων, ἐφ’ ᾧ τίς τῶν εὖ φρονούντων οὐκ ἠγανάκτησε,\nτρεῖς ἐκ τοσούτων; τὸ βουλεύειν δὲ καὶ τούτων διὰ\nτούτους ἀποσεισαμένων, τῶν τούτοις βοηθούντων |\nἐν πλούτῳ παῖδας οὐ κεκτημένων καὶ διὰ τοῦτο \nχάριτας τοιαύτας δυναμένων λαμβάνειν. εἶτα τίς αὐτῶν \nἄρξων καὶ ἦν εὖ ποιῶν χαλεπὸς τοῖς ἀφεικόσιν ἐν οἶς \nἀφεῖντο τῶν ἀφέντων τὴν ἀδικίαν ἰδών.",
        "9":"τὴν γὰρ\nτῶν ἀμυνούντων αὐτοῖς δύναμιν ἄξιον, φησίν,\nὑφορᾶσθαι. ἀλλ’ εἰ τοῦτ’ ἔστιν ἀληθές, οὐκ ἔστιν\nαὐτοῖς ἐκεῖνο λέγειν, ὡς ὑπ’ αὐτῶν τὰ τῶν κλεπτόντων \nἑαυτοὺς ὀνόματα τοῖς ἄρχουσι φανερὰ καθίσταται. εἰ\nγὰρ οὐκ ἀδεές, οἱ κηδόμενοι τούτων οὐδ’ ἂν τοῖς ὀνό-\nμασιν ἐλύπουν οὓς ἐφοβοῦντο. οὐ γὰρ μᾶλλον ἐν τοῖς\n \n \n\n \n δευτέροις ἐχαρίζοντο τοῖς συμμάχοις ἢ διὰ τοῦ |\nσπέρματος ἐλύπουν. οὕτως ὅταν αὑτῶν τὸ τῶν\nμάτων ποιῶσιν, ἐξαπατῶσιν. ἀλλὰ μήν, ὅταν ὡς ἔδεισαν\nλέγωσι τὴν τῶν ταῦτα οὐ βουλομένων ἰσχύν, ὁμολο-\n γοῦσιν εἶναι περὶ τὴν αὑτῶν κακοί. οὐ γὰρ τὸ μὴ\nἠδικηκέναι ταύτῃ δεικνύουσι, τὴν δ’ αἰτίαν ἀφ’ ἦς\nἠδικήκασι λέγουσιν.",
        "10":"ἔνι δὲ καὶ τοῖς δειλοῖς ὧν\nοἱ μὲν λείπουσι τὰς τάξεις, οἱ δ’ οὐδὲ μετέχουσιν\nτῶν, τοιαῦτα κρινομένοις λέγειν· δειλὸν γάρ με ἡ\n μήτηρ ἔτεκε καὶ τὰ ὅπλα λαβεῖν οὐκ ἐδυνήθην.\nὁ δὲ τοῦτο μὲν πεποιηκέναι φήσει καὶ συμπαρατάξα-\nσθαι, τὸ δ’ ἔργον καὶ τὰ ἀπὸ τῆς μάχης οὐκ ἐνεγκεῖν.\nἀπορήσει δ’ οὐδ’ ὅστις ἱερῶν χρημάτων οὐδ’ ὅστις\nἅπτεται τάφων, αἰτίας ἀφ’ ἦς ἐπὶ ταῦτα ἧκεν, ἀλλ’\n ὀδυροῦνται τὴν πενίαν, ὥσπερ αὖ καὶ ὁ προδότης.\nἀλλ’ οὐδεὶς τοῖς τοιούτοις σώζεται, τὴν δίκην δὲ\nχων εἴσεται μόνην οὖσαν σωτηρίαν ἐν τῷ τῆς αἰτίας\nἐλέγχῳ. \n 17. Καὶ νῦν μή μοί τις λεγέτω τὸν φόβον, ἀλλ’ εἰ\n μὴ προεῖται τὴν βουλὴν μηδὲ κακὸν ἑαυτὸν ἐπέδειξε.\nκαὶ γὰρ εἴ τινα λυπήσειν ἔμελλε καί τινος πειράσεσθαι\nδυσχεροῦς, τό γε πρὸς τὴν ἐνεγκοῦσαν δίκαιον πρό-\nτερον ἔδει πεποιῆσθαι καὶ τῆς ψυχῆς αὐτῆς. καὶ\nπολλοὶ πολλάκις εἰδότες τὸν συμβησόμενόν σφισιν εἰ\n μάχοιντο θάνατον ὅμως μάχονται καὶ μυρίοις θνή-\nσκοντες τραύμασι μετὰ τοῦ χαίρειν ἀπέρχονται. σὺ δὲ\n \n \n\n \nποίαν αἰχμὴν ἢ ποῖον βέλος ἢ <τίνα> σφενδόνην\nτίνα δείσας ἀσπίδα τὴν τοῦ δικαίου τάξιν ἔλιπες; οὐ\nμέμψεως ἦν ὁ φόβος | καὶ ῥημάτων ὀλίγων; δῶμεν \nδ’ ὅτι καὶ θανάτου, τί οὖν; οὐ κέρδος ὁ τοιοῦτος\nθάνατος; ἢ σύ γε οὐκ οἶσθα τοὺς λαμπροὺς ἐκείνους \nθανάτους τοὺς ὑπὲρ τῶν πατρίδων; \n 18. Καὶ ταῦτα εἶπον ὡς κίνδυνον ἐνεγκούσης ἂν\nτῆς τοῦ δικαίου φυλακῆς. τὸ δὲ οὐχ οὕτως ἂν ἔσχεν.\nοὐδὲ γὰρ οὑμὸς πάππος τὸν Ἀργύριον τῆς βουλῆς εἶναι\nποιῶν νέον τε ὄντα καὶ ξένον καὶ μικρὰ κεκτημένον \nἔπαθέ τι κακόν, πρᾶγμα ποιῶν λυπηρὸν μὲν τῷ τότε\nἄρχοντι, λυπηρὸν δὲ τῷ τότε σοφιστῇ τὴν πόλιν ἀπὸ\nνευμάτων ἄγοντι, ἀλλ’ ὅμως οὔτε αἰτούντων χάριν\nεἶξεν οὔτε ἀπειλούντων ἔπτηξεν, ἀλλ’ ὁ μὲν ἐλειτούρ-\nγει, τῷ δ’ οὐδὲν δεινὸν οὐδαμόθεν ἦν.",
        "11":"εἶεν. \nἀλλ’ ἐκεῖνο μὲν ἀρχαῖον, ἀλλ’ οὑτοσὶ Δητόïος, ἡνίκα\nἐβούλευε, φαίη δ’ ἄν τις αὐτὸν καὶ νῦν διὰ τοῦ παιδός,\nοὐ τρεῖς ἀποδράντας αὖθις βουλευτὰς ἀπέφηνε, λόχων\nἡγησαμένους ἀνθρώπους καὶ στρατιώταις ἐπιτάξαντας\nκαὶ μετ’ ἐκείνων τὸ πολὺ τῆς γῆς ἐπελθόντας καιροῖς \nκαλοῦσιν ὑπακούοντας; καίτοι ταῦτα ποιῶν ᾔδει κινή-\nσων ἐφ’ ἑαυτὸν στρατηγὸν δοῦλον ὀργῆς καὶ μεστὸν\nφορᾶς. ἀλλ’ ὅμως ἐκεῖνος ἔχων τοὺς ἄλλους\nτευομένους κακῶς καὶ γράμματα τὰ ’κείνων τῷ μὴ καὶ\n \n \n \n\n \nτά τοῦδε προσλαβεῖν εἶχεν οὐδέν. καίτοι διὰ πότου |\n καὶ τραπέζης αὐτὸν ἐκλύσειν ἤλπιζε. καὶ ἅμα\nπροπίνων αὐτῷ φιλοτησίαν καὶ τὸ βιβλίον ᾔτει τὴν\nπροσθήκην, ὁ δ’ ἔπιε μέν, δοῦναι δὲ ὅ μὴ καλὸν οὐκ\n ἠνέσχετο καὶ διετέλεσε μισούμενος μέν, παθὼν δὲ οὐδέν.\n",
        "12":"οὐ τοίνυν οὐδὲ νῦν φόβῳ ταῦτα συγκεχώρηται\nοὐδὲ τῷ νομίζειν, εἰ μὴ βλάψαιεν τὰς βουλάς, ἀπολεῖ-\nσθαι, ἀλλ’ ᾔδεσαν αὑτοῖς ἰδίᾳ συνοῖσον τὸ τὰς βουλὰς\nἔχειν ὡς ἔχουσιν. \n 21. Ἒστι τοίνυν αὐτοῖς καὶ τοιοῦτός τις λόγος,\nὡς, εἰ καὶ σφόδρα αὐτοὺς βουλεύειν ἀναγκάσουσιν,\nἔστι τὸ λῦσον καὶ πάλιν αὐτοῖς δῶσον τὸ μὴ\nλεύειν, ὥστ’ αὐτοῖς γέλωτα τὴν περὶ τοῦτο εἶναι πραγ-\nματείαν. ἔστι δὲ πᾶν τοῦτο ψεῦδος. τὸν γὰρ ἐκ τῶν\n δικαίων ἃ περὶ τοῦτο ἔστιν εἰλημμένον καὶ κρίσει καὶ\nψήφῳ τῆς βουλῆς γεγενημένον καὶ, τὸ ἔτι μεῖζον, τοῖς\nὑμετέροις νόμοις τί τὸ λῦσον ἂν εἴη; ἐγὼ μὲν οἶμαι\nοὐδέν.",
        "13":"εἰ δὲ δεῖ συγχωρῆσαι πάντα ἂν γενέσθαι\nχρημάτων, τό γε δικαίους εἶναι περὶ τὴν βουλὴν\n τούτοις γε ἐσώζετ’ ἄν, εἰ δι’ αὐτοὺς ἐγγραφέντες |\n ἑτέρωθεν ἐξηλείφοντο. θήρασον αὐτός, κράτησον,\nεἰσένεγκε τῇ βουλῇ τὰ ὀφειλόμενα, γενοῦ χρήστης\nδίκαιος. ἂν δ’ ἀδικῇ τις ἄλλος, τό γε σὸν οὐκ ἐν\n \n \n \n \n\n \nαἰτίᾳ. οὐδὲ γὰρ ἢν τις ἀρρωστῶν δῆλος ᾖ πάντως\nτεθνήξων, ἀμελεῖται μὲν ὑπὸ τῶν ἰατρῶν, ἀμελεῖται\nδὲ ὑπὸ τῶν οἰκείων, ἀλλὰ καὶ πόνοι καὶ φροντίδες\nκαὶ ἀγρυπνίαι καὶ φάρμακα, καὶ ὡς μὲν οὐδεμία\nτων ὄνησις, ἔγνωσται, πᾶν δὲ ὅσον ἄξιον πρὸ τοῦ \nθανάτου πέπρακται.",
        "14":"ὁρῶμεν δέ τοι καὶ τὰς ἀσθε-\nνεστέρας τῶν πόλεων τειχιζούσας ἑαυτὰς καὶ ταῦτα\nἐπισταμένας, ὅτι τῶν μᾶλλον ἰσχυόντων ἐστὶ τὸ πρῶτα\nτὰ τείχη κατενεγκεῖν. ἆρα διὰ τοῦτο ζῶσιν ἀτείχιστοι;\nτί δ’ οἱ τῶν ἀφυεστέρων πατέρες οὐχὶ καὶ τούτους \nἐν οἷς οὔκ εἰσιν ἐλπίδες, πέμπουσιν εἰς διδασκάλων\nδώσοντας μὲν χρήματα, ληψομένους δὲ οὐδέν; τί δὴ\nτὸ πεῖθον; τὸ μὴ βούλεσθαι δοκεῖν ἠμεληκέναι τῶν\nτῆς φύσεως νόμων μηδὲ παρέχειν λαβὴν τοῖς ἡδέως\nἐπιτιμῶσιν, ὅτι ἄρα τὸ σφῶν αὐτῶν οὐκ ἐποίησαν <οὐχ> \nὧν ἦσαν κύριοι παρεσχημένοι.",
        "15":"καὶ μὴν τούς γε\nτῶν οἰκετῶν κλέπτειν μεμαθηκότας μαστιγοῦμεν καὶ\nταῦτα εἰδότες, ὡς καὶ ἐν αὐτῷ τῷ τὰς πληγὰς ἰᾶσθαι\nχρῶνται τῷ τρόπῳ κἀν τοῖς αὐτοῖς αἱ χεῖρες. ὁ δεσπότης\nδὲ εἰ καὶ μὴ τὸν οἰκέτην μετέβαλεν, ἀλλ’ αὑτόν γε κατέ- \nστῆσεν ἄμεμπτον ταῖς ἐφ’ ἑκάστῳ πληγαῖς. τί δ’ οἱ\nτοὺς | ὄνους ὑπὲρ τάχους παίοντες οὐχὶ καὶ τῆς \nβραδυτῆτος μενούσης παίουσιν ὅμως τὸ δοκεῖν ἐλλείπειν\nτὰ παρ’ αὑτῶν φυλαττόμενοι; \n \n\n \n 25. Γίγνου δὴ καὶ αὐτὸς ἡμῖν ὑπὲρ τῆς βουλῆς\nἀνήρ, εἰ καὶ τηνάλλως πονήσεις καὶ οἱ τὰ τοιαῦτα\nμένειν οὐκ ἐάσοντες γενήσοιντο. ἴσως δὲ οὐδὲ την-\nάλλως ἀκριβεῖ λόγῳ τοῦτο ἔστιν, ὅταν ἐν αὐτῷ τι τῷ\n πεπονηκέναι κέρδος ᾖ. οἷον δή τι καὶ τοὺς κλύδωνι\nδιαφθειρομένους ἔστιν ἰδεῖν ποιοῦντας. ἴσασι μέν,\nὡς ὁ χειμὼν περιέσται τιθεὶς ὑπὸ τῇ θαλάττῃ τὸ\nπλοῖον καὶ οὐδεμία τέχνη τοῦτ’ ἐξαρπάσαι δυνήσεται,\nτὸ δ’ ὅ τι δύναιντο βοηθεῖν οὐ προκαταλύουσιν. ἀλλ’\n οὐδὲ τὰς μελίττας μέντοι παύει τῆς ἐργασίας τὸ τοῖς\nπεπονημένοις τοὺς κηφῆνας ἐπιτίθεσθαι, ἀλλ’ οἱ μὲν\nἐσθίουσιν, αἱ δὲ ὑφαίνουσιν. \n 26. Ἔτι τοίνυν οὐκ ἐκείνων ἢ τούτων αἰ λύσεις.\nἢν γὰρ δὴ μὴ τούσδε λάβωσι συνεργούς, αἱ ’κείνων\n συμμαχίαι σκιὰν ἤνεγκαν συμμαχίας. τὸ οὖν τι τὸν\nΦίλιππον δύνασθαι παρὰ Λασθένους ἐ·στι, παρ’ Εὐθυ-\nκράτους ἔστι, παρὰ τῶν ἄλλων ὅσοι δούλας τὰς αὑτῶν\nἐκείνου κατέστησαν δώροις, οὐχ ὅπλοις πολεμοῦντος.\nδῶρα δὴ καὶ τούτους ἀδικεῖν ἀναπείθει, καὶ μέχρις\n ἂν αὐτοῖς ἀζήμιον τοῦτο ᾖ, τρυγῶντες οὐ παύσονται. \n \n \n \n \n\n \n 27. Μάστιγι τοίνυν αὐτοὺς ἀμείνους ἀπόφηνον,\nὅπερ αὖ καὶ τὸν Δία πεποιηκέναι φησὶν | Ὅμηρος, \nκαὶ ἐπειδὴ μὴ ἑκόντες, ἄκοντες τὰς βουλὰς εὖ ποι-\nούντων. ἃς σὺ μὲν ἀνορθοῖς, οἱ δὲ ἐναντιοῦνται περὶ\nμὲν τοῦ πῶς ἂν ἵππος ἵππου καὶ ἡνίοχος ἡνιόχου καὶ \nὀρχηστὴς ὀρχηστοῦ κρατήσειε [καὶ] σκοποῦντες\nβουλευόμενοι καὶ παντὸς ἁπτόμενοι καὶ λόγον καὶ\nἔργου, τὰ δὲ τῶν βουλῶν ἐῶντες κατερρυηκέναι δεδιότες\nμὴ παύσῃς αὐτὰς ἀτυχούσας, ἐπαινοῦντες πλοῦς βλα-\nβεροὺς ταῖς ἀθλίαις νεότητα βεβουλευκότων γενῶν \nἄγοντας, τοὺς μὲν εἰς Φοινίκην, τοὺς δὲ εἰς Ἰταλίαν,\nοὐχ ὡς ἐπὶ καλλίω τῶν παρ’ ἡμῖν πεμπόντων ἐκεῖσε\nτῶν γονέων, ἀλλ’ οὐκ ἀγνοοῦσι μὲν τὴν τούτων εὐ-\nγένειαν, ἀπαλλαγὴν δὲ βουλῆς ἐν ἐκείνοις ὁρώντων.\n",
        "16":"ἐφ’ οἷς οὐδεὶς τούτων τὸ ὦ Γῆ καὶ Ἥλιε λέγει \nοὐδ’ εἴργει καταβαίνοντας εἰς λιμένα οὐδ’ ἃ τὰς βουλὰς\nἐλεούντων ἦν λέγει, ἀλλὰ καὶ συγχαίρουσι καὶ συνεύ-\nχονται καὶ προπέμπουσι. καὶ τοσαῦται μὲν πρεσβείαι,\nφροντὶς δὲ ἐλαττόνων, τῶν τηλικούτων δὲ οὐδεμία. \n 29. Καίτοι γε οὐκ ἦν τῆς σῆς ἀνάξιον, ὦ βασιλεῦ, \nφύσεως θεῖναι νόμον μὴ τοιαῦτα τοὺς τοιούτους μαν-\nθάνειν, ἀφ’ ὧν αὑτοὺς ἔξω τῶν βουλῶν ποιήσουσιν,\nἀλλ’ ἀφ’ ὧν τὴν τῶν προγόνων ὁδὸν ἥξουσιν, οἷς ἦν\n \n \n \n\n \nἀρκοῦν εἰς φιλοτιμίαν ἀπὸ τῆς Ἑλλάδος φωνῆς ταῖς\nπατρίσι βοηθεῖν. καὶ οὐδὲν δεινὸν ἔπασχε Φασγάνιος\nἐκεῖνος δι’ ἑρμηνέων τοῖς ἄρχουσι συγγιγνόμενος οὐδ’\nἰλιγγιῶν ἑωρᾶτο, οὐδ’ οἱ τῶν Ῥωμαίων ἄκροι τῷ μὴ\n τὴν Ἰταλῶν γλῶτταν εὑρίσκειν παρ’ ἐκείνῳ χεῖρον τῇ\nπόλει τά πράγματα ἔχειν ἔφασκον, ἀλλ’ οὕτως ἀνεῖχε\nτὴν βουλὴν καὶ τὴν πόλιν καὶ προιὼν ἐνδοξότερος\n ἐγίγνετο καθ’ ἑκάστην Ι ἡμέραν, ὥστ’ οὐδεὶς τῶν\nἀρχόντων οὐχὶ Φασγάνιος μᾶλλον ἢ ὅσπερ ἦν Μέλεν\n εἶναι. καὶ γάρ τοι μᾶλλον ἐκεῖνοι τοῦτον ἐπανελθόντες\nἢ ὅδε ἐκείνους μένων ἐθαύμαζε. \n 30. Δότωσαν τοίνυν οἶδε δίκην, ὦ βασιλεῦ, τῆς\nπολλῆς εἰρωνείας καὶ μαθέτωσαν μὴ τὰ αὑτῶν ἀδίκως,\nτὰ δὲ κοινὰ τῶν πόλεων δικαίως αὔξειν. νῦν μὲν\n γὰρ ἀσφαλῶς πονηρευόμενοι πολεμοῦσι τοῖς συμφέ-\nρουσι τῶν πατρίδων, δόντες δὲ δίκην παύσονται του\nτὰ τοιαῦτα πωλεῖν.",
        "17":"πρῴην τις ἤγγειλέ μοι τὸν\nαὐτὸν ἄνθρωπον ἐν μικρᾷ τινι πόλει τά τ’ ἔνδον καὶ\nτὰ τῶν τειχῶν ἔξω διοικεῖν καὶ πολλὰς ἔχειν τὰς\n τάξεις καὶ προσηγορίας εἰσπράττοντα, τοῖς ἑαυτοῦ\nχρήμασι λοῦσθαι τοῖς ἐκεῖ παρέχοντα, τὸν δ’ αὐτὸν\nἀμφορέα λαβόντα βαλανέα γενέσθαι, καὶ τῷ ἄρχοντι\nθαῦμα τοῦτο ἐνεγκεῖν ὁρῶντι τὸν πολιτευόμενον καὶ\n \n \n \n\n \nταῦτα ἐργαζόμενον. τούτῳ τοίνυν ἐξῆν ἂν ἔχειν\nνωνοὺς οὐκ ὀλίγους καὶ πρὸς τούτῳ ταυτὶ τἀν τῷ\nβαλανείῳ διαφυγεῖν, εἰ μὴ κέρδος ἦν αὐτῷ τὸ μεμο-\nνῶσθαι. νῦν δ’ ὁ μὲν ἄρχων ἐγέλασε, τὸ κακὸν δὲ\nἔμεινεν, ἡ πόλις δὲ εἰς κώμης σχῆμα κατέβη. διόπερ \nἐπαινεῖν ἔχω τὸν νῦν τοῦτον ὕπαρχον τρεῖς τινας ἀπὸ\nδικαζόντων <τῶν> θρόνων εἰς βουλὴν\nμᾶλλον δὲ οὐ τὸ πᾶν ἐπαινῶ. τῇ γὰρ ἀρχῇ τὸ τέλος\nοὐχ ὡμολόγησεν. οὐδὲ γὰρ τρεῖς ἂν ἑωράκει μόνους\nτῷ | δικαίῳ συναγωνιζόμενος, ἀλλ’ οὐδὲ ἔστιν \nεἰπεῖν ὅσους. \n 32. Σὺ τοίνυν ἀνθ’ ἁπάντων γενοῦ ταῖς βουλαῖς,\nὦ βασιλεῦ, ταῖς οὐκ ἐλάττονος σπουδῆς ἀξίαις ἢ ὅσης\nαἱ δυνάμεις. αἰ μέν γε ταῖς πόλεσι τὴν σωτηρίαν\nφέρουσιν, αἰ δ’ εἶναί τι ποιοῦσι τὸ σωτηρίας ἄξιον. \nτῶν βουλῶν δὲ ὡς ἐδείκνυον διακειμένων οὐδ’ ὑπὲρ\nὅτου καλὸν κινδυνεύειν ἔνι. τοσοῦτον ἐντεῦθεν αἶσχος\nκατακέχυται τῶν πόλεων τῆς ἐκεῖθεν ἀμορφίας ἐπὶ\nπᾶν ἀφικνουμένης. ποίησον δὴ πάλιν λαμπρὰ μὲν\nτὰ θέατρα τῷ πλήθει παρὰ τῶν διδόντων, λαμπρὰς \nδὲ τῷ αὐτῷ τούτῳ τὰς ἐπιδείξεις τῶν λόγων, ὡς νῦν\nγε οἱ μὲν οὐδ’ εἰπόντες πορεύονται στένοντες, οἱ δ’\nὅτι εἶπον ἑαυτοῖς ἐπιτιμῶντες, καὶ μήν, ὅ μέγιστόν\n \n \n \n\n \nἐστιν ἁπάντων, τὸ τῆς ῥητορικῆς σθένος, ᾗ καὶ τὸ\nπραχθῆναι προσῆκον εὑρίσκεται καὶ τὸ πραχθὲν\nμιάζεται. ταύτῃ τοίνυν μετὰ τῶν βουλῶν ἀπολωλέναι\nκαὶ διεφθάρθαι συμβέβηκεν, ὥσπερ, ἡνίκα ἦσαν μεγά-\n λᾶι, καὶ ταύτῃ τετιμῆσθαί τε καὶ πολλοὺς ἔχειν τοὺς\nἐραστάς. \n 33. Βουλοίμην δ’ ἄν σοι τὴν βασιλείαν μὴ μόνον\nστρατείαις κεκοσμῆσθαι καὶ μάχαις καὶ τροπαίοις καὶ\nνίκαις, ἀλλὰ καὶ τῇ παιδεύσει καὶ τοῖς λόγοις, ὧν ἡ\n Ἑλλὰς μήτηρ, ἤ, εἰ βούλει γε, ὧν πατέρες οἱ παῖδες\nτῆς Ἑλλάδος. ὡς οὖν ἐν τῷ ταῖς βουλαῖς βοηθεῖν\nβοηθήσων καὶ τοῖς νῦν ἀπερριμμένοις βιβλίοις, τῇ\nκατὰ τούτων οἷς βραχὺ τῶν δικαίων μέλει κολάσει\nδεῖξον ἄμφω τὴν ἰσχὺν ἀπειληφότα, τά τε βουλευτήρια\n τά τε διδασκαλεῖα. \n \n \n"
    },
    "work":"orationes 49",
    "original-urn":"urn:cts:greekLit:tlg2200.tlg00449.opp-grc1",
    "edition":"Libanius, Orationes 49"
}
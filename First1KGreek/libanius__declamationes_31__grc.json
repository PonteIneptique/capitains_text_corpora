{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00531.opp-grc1-simple",
    "text":{
        "0":"\n\n \n\n XXXI. \n\n Νόμος τὸν εὑρόντα θησαυρὸν χιλίας τῇ πόλει\n\nδιδόναι. φιλάργυρος εὑρὼν θησαυρόν, πεντα-\n\nκοσίας δραχμάς, καὶ ἀπαιτηθεὶς χιλίας ἀποθα-\n\nνεῖν ἀξιοῖ. \n\n ‘Η μελέτη. \n\n ἔχετε, ὦ βουλή, τὰς πεντακοσίας δραχμάς, \n\nτὸν θαυμαστὸν θησαυρόν, καὶ τόσ’ αὐτ’ ἃς ἑτέρας ἀπὸ\n\nτῆς προτέρας οὐσίας τῆς ἐμῆς τοῦ δυστυχοῦς. προσ-\n\nαφέλεσθε δή τι καὶ τρίτον, εἰ βούλεσθε, τὴν ἐμὴν\n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nψυχὴν μικροῦ μοι μεταδόντες κωνείου. δεῖ γὰρ ὑμᾶς\n\nμὲν καὶ χαίρειν καὶ ζῆν ἐθέλειν ἔχοντας τὰ ἀλλότρια,\n\nτὸν δὲ ἠναγκασμένον διδόναι τοσαύτας δραχμὰς ἐμὲ\n\nτὰς μὲν ἄρτι κτησάμενον, τὰς δὲ πάλαι τελευτᾶν. τί\n\n γὰρ δεῖ ζῆν ἄνθρωπον νοῦν ἔχοντα τοσούτου τῆς οἰ-\n\nκίας ἐξεληλυθότος ἀργυρίου;",
        "1":"μικροῦ μὲν οὖν ἔτι\n\n τῶν χρημάτων Ι ἀριθμουμένων λειποψυχήσας ἀπέ-\n\nθανον, καὶ ἔδει γε οὕτω τοῦτο γενέσθαι καὶ πρὶν\n\nἰδεῖν με τἀργύριον εἰς ὑμᾶς ἐλθὸν ἀπὸ τῶν πρώτων\n\n δραχμῶν κατ’ ἐνεχθέντα κεῖσθαι· ἐπεὶ δ’ οὐκ οἶδ’ ὅπως\n\nτοσοῦτον ἤνεγκα κακὸν καὶ οὐδὲ τοῦτο κεκέρδακα ὁ\n\nπάντα ἐγὼ ζημιούμενος, ὃ μὴ συνέβη τότε γενέσθω\n\nνῦν.",
        "2":"καὶ οὗ τὸν οἶκον ἐσθίετε, τούτῳ δότε μικράν\n\nχάριν φάρμακον ὀλίγον μεγάλων κακῶν ἀπαλλαγήν, ἢ\n\n πάντων δεινότατον πράξετε τοῦτον ζῆν καταναγκάζοντες,\n\nᾧ δι’ ὧν ἀφείλεσθε χρημάτων ἀφόρητον κατεστήσατε\n\nτὴν ζωήν. ἔστι μὲν οὖν μοι ἀνιαρὸν καὶ τὸ θανάτῳ\n\n \n\n \n\n \n\n \n\n \n\n\n\nτῆς λοιπῆς οὐσίας ἀποστερεῖσθαι καὶ ἐμὲ μὲν σήπεσθαι\n\nκατορωρυγμένον, τὰ δὲ ὑπ’ ἐμοῦ συνειλεγμένα μετὰ\n\nπολλῶν ἱδρώτων ἐν ἄλλων εἶναι χερσίν· ἀλλ’ εἰ μὲν\n\nοἶόν τε ἦν λῦσαι τὴν συμφορὰν καὶ πάλιν εἰσενεγκεῖν\n\nοἴκαδε τὰς χιλίας, οὐκ ἂν ταῦτα ἔλεγον ἅπερ νῦν \n\nοὐδὲ ἠπειγόμην πρὸς θάνατον· ἐπειδὴ δὲ οὐκ ἔστι\n\nμοι τοῦτο ἐλπίσαι, τίς γὰρ ἂν λαβὼν ἀποδοίη ῥᾳδίως\n\nἐξὸν ἔχειν; ἧττον ἡγοῦμαι κακὸν ἀποθανόντα μηδὲν\n\nἐπαισθάνεσθαι τῶν ὕστερον ἢ ζῶντα τήκεσθαι τῇ λύ-\n\nπη τῶν ὁρωμένων κακῶν. \n\n 4. Ὡς τοίνυν ταύτην εἰκότως φέρω κατ’ ἐμαυτοῦ\n\nτὴν ψῆφον, μᾶλλον δὲ ἕπομαι τῇ τύχῃ ταύτην ἐνεγ-\n\nκούσῃ κατ’ ἐμοῦ, πειράσομαι διδάσκειν ὑμᾶς. ἀλλ’\n\nὅπως μὴ γέλωτα ποιήσησθε τὴν ἐμὴν δυστυχίαν μηδ’,\n\nἂν οἱ σκώπτειν οὗτοι εἰωθότες ῥήτορες τὸ αὐτὸ καὶ \n\nνῦν ποιῶσιν, ἀνάσχησθε. δεινὸν γὰρ ἕτερον μὲν στέ-\n\nνειν, ἑτέρῳ δὲ τοῦτο ἡδονὴν εἶναι. \n\n 5. Ἐμοὶ πατὴρ ἦν, ὦ βουλή, φειδόμενος καὶ οἰόμε-\n\nνος δεῖν τὰ ὄντα πλείω ποιεῖν | οὐ τῷ τὰ τῶν \n\nἄλλων ἁρπάζειν, τῷ δὲ μηδὲν εἰκῆ τῶν αὐτοῦ προΐε- \n\n \n\n \n\n \n\n\n\n \n\n\n\nσθαι. τρέφων δέ με ἐν τοῖς αὐτοῖς ἤθεσι παρῄνει λέ-\n\nγων· ὦ παῖ, μέχρις ἂν εὐπορῇς, ἀνήρ τε εἶναι\n\nτοῖς σαυτοῦ πολίταις δόξεις καὶ γινώσκειν\n\nἅπερ χρὴ καὶ τὰ δέοντα λέγειν, ἡνίκ’ ἄν τι\n\n παραινῇς· ἂν δ’ ἀναλώσας λάθῃς, ἡ πενία σου\n\nβλάψει τὴν φρόνησιν καὶ οὐδὲ τὰ ἄριστα λέγων\n\nἔξεις ποτὲ τὸν πειθόμενον. κοινὸν γὰρ τοῦτο\n\nἀνθρώπων τοῖς εὐποροῦσι προσέχειν. τῷ γὰρ ἃ\n\nβούλονται δύνασθαι καὶ τὸ βέλτιστον ὁρᾶν\n\n δοκοῦσι τοῖς ἄλλοις δύνασθαι.",
        "3":"ἠξίου δέ με\n\nκαὶ παρὰ τῶν ποιητῶν μαρτυρίας λαμβάνειν τῆς τῶν\n\nχρημάτων ἰσχύος, καὶ οὐχ εὕρισκον αὐτὸν ψευδόμενον.\n\nμεγάλων γὰρ ὧς ἀληθῶς ἐγκωμίων τὸ πρᾶγμα παρ’\n\nαὐτοῖς τετύχηκεν, οἳ καὶ τῶν θεῶν τὰ ἐκπώματα\n\n χρυσᾶ φασιν εἶναι καὶ τοσοῦτον αὐτοῖς ἐν οὐρανῷ\n\nκεῖσθαι χρυσίον ὥστε καὶ πόλεις ὅλας εὐδαίμονας\n\nποιεῖν ὑετῷ χρυσίου. πρὸς ταῦτα τοίνυν, ὦ παῖ,\n\n \n\n \n\n \n\n \n\n\n\nβλέπων, ἔλεγεν, ἐπειδὰν παραλάβῃς τὸν κλῆρον,\n\nπειρῶ μάλιστα παῖς ἐμὸς εἶναι. τοῦτο δὲ ἐν τῷ\n\nκατὰ τὴν γνώμην ἐοικέναι <\n\nμοι>\n\nποιήσεις.",
        "4":"μὲν οὖν ἐτελεύτησεν, ὦ βουλή, τὸν βίον πολλὰ τοι-\n\nαῦτα εἰπών, ἐγὼ δὲ οὐκ ἠμνημόνουν τῶν λόγων, ἀλλ’ \n\nἦν κληρονόμος ἀκριβῶς τῆς ἐκείνου προαιρέσεως καὶ\n\nδιῃτώμην τε ᾗπερ ἐκεῖνος καὶ ὅπως τι καθ’ ἡμέραν\n\nἢ μικρὸν ἢ μεῖζον προσθῶ τοῖς οὖσι μάλιστα ἐφρόν-\n\nτιζον καὶ γυναῖκά τε ἠγαγόμην πλείω μᾶλλον κεκτη-\n\nμένην ἢ καλήν, ᾔδειν γὰρ οὐδεμίαν οὖσαν ἀπὸ τοῦ \n\nκάλλους πρόσοδον, ἀλλὰ τὰ χρήματα μὲν τοῦ χρόνου\n\nπροἰόντος ἐπιδιδόντα, τὴν ὥραν δὲ ἀναλισκομένην\n\nὥσπερ ὑπὸ τῶν ἀσώτων τὴν οὐσίαν, ἴν τε τοῖς γάμοις\n\nαὐτοῖς ἑωρᾶτέ με τοῦ πατρὸς μεμνημένον ἀριθμῷ δᾴ-\n\nδων, ἀριθμῷ δαιτυμόνων, τῷ μέτρῳ τῆς ἐδωδῆς. τί \n\nγὰρ ἔδει πολλοῦ πυρὸς ἀρκοῦντος ἐλάττονος; τί δὲ εἰς\n\nδεῖπνα Ι μέρος τῆς προικὸς οὐκ ὀλίγον δαπανᾶν \n\nκαὶ τοὺς μὲν ἀποπέμπειν ἐμπεπλησμένους, αὐτὸν δὲ\n\nὕστερον λογιζόμενον ἀλγεῖν;",
        "5":"ἐνῆγον δὲ καὶ τὴν\n\n \n\n \n\n\n\n \n\n\n\nγυναῖκα πρὸς τὰ αὐτὰ καὶ τῶν μὲν οἴκοθεν ἔπειθον\n\nἐπιλανθάνεσθαι τρόπων, μιμεῖσθαι δὲ τὰ τοῦ γεγαμη-\n\nκότος. ταῦτα δὲ ἦν μέγα ἀγαθὸν νομίζειν ἀργύριον\n\nκαὶ μήτε περὶ τὰς τρίχας μήτε περὶ τὸ πρόσωπον μήτ’\n\n αὖ περὶ τὰς ἐσθῆτας μηδὲν ποιεῖσθαι μάταιον ἀνά-\n\nλωμα. χρυσοφορεῖν δὲ ἐπέτρεπον καὶ ταύτῃ καλλωπί-\n\nζειν καὶ δέρην καὶ χεῖρας καὶ πόδας. τὸ μὲν γὰρ\n\nψιμύθιον, ἔφην, καὶ τὰ τοιαῦτα περιπλύνεται\n\nκαὶ δεῖ πάλιν ἑτέρου καὶ δαπάνης ἑτέρας, τὰ\n\n χρυσία δὲ οἱάπερ ἦν μένει καὶ οὐδὲ τὰ τῶν\n\nἱματίων ταῦτά γε δεῖ πάσχειν οὐδὲ τρίβεσθαι\n\nτὰ τούτοις συμβαίνοντα.",
        "6":"καὶ τὰς θεραπαίνας\n\nτὰς αὐτῆς ἐπαίδευον, αἰ μὲν γὰρ τοῦ πατρὸς ὑπ’\n\nἐκείνου βέλτισται ἐγεγένηντο. πάντως οὖν ἦσαν ἐν\n\n ἔργοις συνεχῶς, χειμῶνος μὲν προστιθεμένου ταῖς\n\nἡμέραις μέρους τῆς νυκτὸς οὐ μικροῦ, τοῦ θέρους δὲ\n\nοὐδενὸς τῆς ἡμέρας μέρους ὕπνῳ διδομένου. καὶ τὸ\n\n \n\n \n\n \n\n\n\n \n\n\n\nπρᾶγμα κοῦφον ἦν τοῖς οἰκέταις τῷ καὶ ἡμᾶς κοινω-\n\nνεῖν τῶν πόνων. ταῦτα δὲ ἐφέρομεν ῥᾳδίως τῷ μὴ\n\nβαρύνεσθαι κρέασί τε καὶ ποτοῖς καὶ μαγείρων τέχναις.\n\nἤρκει γὰρ τὰ ἀπὸ γῆς καὶ δένδρων, σῦκα, βότρυες,\n\nλάχανα, οἶνος ὀλίγ’ ὃς, ὕδωρ πολύ. τὸ δὲ ἀπ’ αὐτῶν \n\nγινόμενον ἦν ἀργύριον, καλὸς τῆς ἐγκρατείας μισθός.\n\nἤδη τινὸς τῶν φίλων πέμψαντος ἰχθὺν καὶ ὄρνιν\n\nἥσθην μὲν φαγών, ἦν δὲ τὸ πλέον τῆς ἡδονῆς ἐν τῷ\n\nμὴ πριάμενον ἔχειν ἐσθίειν.",
        "7":"εἶτ’ ἐπὶ τούτοις ἤκουον\n\nκακῶς ὑπὸ τῶν τρυφώντων καὶ κραιπαλώντων καὶ μηδὲ \n\nὀρθοῦσθαι δυναμένων φυλάξαι μὲν ἃ παρέλαβον οὐ\n\nβουληθέντων, τοῖς δὲ τὰ αὑτῶν ηὐξηκόσι φθονούντων.\n\nκαί τις εἶπέ που λέγων· τοῦτον δὲ πλουτεῖν καὶ\n\nκεκτῆσθαι τοσαῦτα; Ι τούτῳ δὲ ἑκάστην \n\nἡμέραν ἀργύριον φέρειν; τί τὴν πόλιν ἀδικοῦντι, \n\nβέλτιστε; πρόσθες γάρ, εἴπερ ἔχεις. ἀλλ’ οὐκ ἂν ἔχοις. \n\n \n\n\n\n \n\n \n\n\n\n 11. οὐ γὰρ ἱεροσυλῶν οὐδὲ νεκροὺς ἀδικῶν οὐδὲ τοί-\n\nχους ὀρύττων οὐδὲ τὰ κοινὰ κλέπτων οὐδὲ κατὰ τῆς\n\nπατρίδος λαμβάνων οὐδ’ ἀπ’ ἄλλου πονηροῦ λήμματος\n\nοὐδενὸς ταῦτα ἐφ’ οἷς ῥήγνυσθε ὑμεῖς ἐκτησάμην,\n\n ἀλλ’ ὀβολὸν ὀβολῷ προστιθεὶς καὶ δραχμῇ δραχμὴν\n\nκαὶ ταῖς τοῦ σώματος ἡδοναῖς οὐδαμῶς χαριζόμενος\n\nμαίνεσθαι μὲν νομίζων τοὺς κυβεύοντας, μαίνεσθαι\n\nδὲ τοὺς ἑταίρας τρέφοντας, μαίνεσθαι δὲ τοὺς ὑπερ-\n\nεσθίοντας καὶ οὐ λογιζομένους ὅτι κρεῖττον ἐν βα-\n\n λαντίῳ φρουρεῖσθαι τὸ χρυσίον ἢ διὰ τῆς γαστρὸς\n\nδιεξιὸν ἀπολωλέναι. ἃ πολλάκις ἐγκατέλιπε τῷ σώ-\n\nματι μέγα τι καὶ ἀνίατον κακόν, ταῦτα πολλοὺς\n\nἐξέβαλε τῶν πατρῴων, ταῦτα πτωχοὺς οὐκ ὀλίγους\n\nἔδειξεν, οὓς νόμος ἀφαιρεῖται τὴν παρρησίαν δέον\n\n τὰς ψυχάς, ὥσπερ τοὺς τῶν πατρίδων προδότας. καὶ\n\nγὰρ οὗτοι τῶν οἰκείων προδόται. \n\n 12. Θαυμαστὸν οὖν εἶναί τῳ φαίνεται χρήματα εἶναί\n\nμοι καὶ ἀποπνίγεται; τί οὐκ ἐμιμήσατο; καὶ ἦν ἂν\n\nτῶν εὐπορούντων μᾶλλον ἢ τῶν λυπουμένων. ὅτ’\n\n \n\n \n\n \n\n \n\n\n\nἀπεδήμουν οὗτοι θεασόμενοι τοὺς ἀγῶνας καὶ συνῆγον\n\nθεωροὺς ἐπὶ δεῖπνα καὶ ἐδόκουν εἶναι καὶ ἐκαλοῦντο\n\nλαμπροί, τότ’ ἐγὼ καθήμενος οἴκοι φακῇ καὶ κρομ-\n\nμύοις ἄριστον ἐμέτρησα πολλάκις. εἶθ’ οἱ μὲν ἐπανῄε-\n\n’σαν ἀντ’ ἀργυρίου πολλὴν διήγησιν φέροντες ἀκάρπου \n\nπυγμῆς τινος ἢ πάλης, ἐγὼ δὲ ἀντὶ ματαίου θέας\n\nεἶχον ὀβολούς.",
        "8":"ὅθ’ Ι οὗτοι παρ’ ἡμῖν κόλα- \n\nκἀς εἱστίων, τότ’ ἐγὼ μετὰ τῆς γυναικὸς καὶ τῶν\n\nπαιδίων μόνα ἐδείπνουν ἅ ἐκώλυε μὴ τελευτᾶν. τί δ’\n\nἄν τις τούτου σωφρονῶν ζητήσειε πλέον; οὐ γὰρ δὴ \n\nτοῖς μὲν ἐκείνως διαιτωμένοις ἐστὶν εἰς γῆρας ἐλθεῖν,\n\nτούτοις δὲ ἀνάγκη προαπελθεῖν, ἀλλ’ ὡς ἐπὶ πλεῖστον\n\nτούτων μᾶλλον ἢ ἐκείνων τὸ πρὸς γῆρας ἥκειν ἐστίν. \n\n 14. ἔτι τοίνυν οἶ μὲν τἀκ τῶν ἀγρῶν d δίδωσιν ἐνι-\n\nαυτὸς μόλις ἐν ἀκαρεῖ χρόνῳ διαρριπτοῦσι, κἂν ἐπαι- \n\n \n\n\n\n \n\n \n\n\n\n \n\n\n\nνέσῃ τις ἐξαπατῶν, ἀπῆλθε λαβὼν ὁπόσον ἠθέλησεν·\n\nἐγὼ δὲ ἐμαυτὸν πλέον ἢ τοὺς ἀπατεῶνας φιλῶ καὶ\n\nἀξιῶ γε κερδαίνειν οὐκ ἀπὸ τῶν ἄλλων μόνον, ἀλλὰ\n\nκαὶ ῥόδων ὀλίγων καὶ ἴων καὶ κρίνων. οὐ γὰρ περὶ\n\n τὴν ῥῖνα αὐτὰ μαραίνω τὴν ἐμαυτοῦ οὐδ’ ἐπιρρίπτω\n\nτραπέζῃ καὶ φιάλαις, ἀλλ’ ἀπολαύω μὲν τῆς εὐωδίας\n\nἣν ἐπὶ τῆς γῆς ἑστῶτα παρέχεται τὰ ἄνθη, κείρας δὲ\n\nκελεύω φέρειν εἰς ἀγορὰν γενησόμενά μοι χρήματα,\n\nοἱ δ’ ἑ κατ’ ἀπατοῦσιν οἱ ἠλίθιοι ἃ πωλεῖν ἐξῆν.",
        "9":"οἶ\n\n μὲν ἄλλοι ζεύγη τρέφουσιν ἵππων ἀδηφαγούντων, ἀφ’\n\nὧν αὐτοῖς κότινος καὶ μικρὸν ὕστερον λιμός, ἐγὼ δ’\n\nοὐδ’ εἰς ἀγρὸν ἐφ’ ἵππου κομίζομαι, τί γὰρ δεῖ πράγ-\n\nματα ἔχειν μαχόμενον πολλάκις ἑτερογνάθῳ καὶ κυφα-\n\nγωγοῦντι καὶ ἀποσειομένῳ τὸν δεσπότην; ὁ δὲ ἐπὶ\n\n τοσούτοις κακοῖς καὶ τρυφᾶν ἀξιοῖ, ἀλλ’ ὁ βέλτιστος\n\n \n\n\n\n \n\n\n\n \n\n\n\nὄνος ἀρκεῖ μοι φέρων αὐτὸν καὶ στρώματα καὶ μετ’\n\nἐκείνων I παιδίον καὶ τὰ αὑτοῦ πονήσας οὐκ \n\nἀπαιτεῖ κριθὰς οὐδὲ ὀλύρας, ἀλλ’ ἀπέχρησεν ἄχυρα\n\nοὐ πολλὰ καὶ πόα που φανεῖσα.",
        "10":"καὶ ἀπέρχομαι\n\nτῶν ἀγρῶν οὐ προσαψάμενος οὐκ αἰπολίων, οὐ ποι- \n\nμνίων, οὐ συβοσίων οὐδὲ κωλύσας δελφάκιον εἰς\n\nἀκμὴν ἐλθεῖν, ὑμῶν δέ, ὦ πεντακόσιοι, τινὲς ἀντὶ\n\nλύκων γίνονται τοῖς βοσκήμασιν εἰς ἀγρὸν ἰόντες καὶ\n\nτὰ τῶν λῃστῶν αὐτοὶ σφᾶς αὐτοὺς ἐργάζονται τά τε\n\nἄλλα καὶ ζεύγεσιν ὀρικοῖς πληροῦσι τὰς ἐκεῖ φάτνας. \n\nεἶτα λοιδορεῖτε τοὺς ἀγροὺς ὧς οὐδὲν διδόντας ἀφέν-\n\nτες ὑμᾶς αὐτοὺς τοὺς οὐκ εἰδότας σώζειν.\n\n",
        "11":"Ἐγὼ δὲ οἶδα καὶ τῆς γε περὶ ταῦτα τέχνης τὰ\n\nμὲν ἀκηκόατε, τὰ δὲ ἀκούσεσθε. ὁπότε γάρ, ὦ βουλή,\n\nγένοιντο εἰσφοραὶ μεγάλων πολέμων ἀναγκαζόντων, \n\nκατηρώμην μὲν καὶ τοῖς πολεμίοις καὶ τοῖς ῥήτορσιν\n\nοὓς ὠφελοῦσιν οἱ πολέμιοι, τὸ δὲ ἐπιβάλλον εἰσφέρων\n\n \n\n \n\n \n\n\n\n \n\n\n\nἀηδῶς μέν, δεῖ γάρ με τἀληθῆ λέγειν, οὐ μὴν ἔφυγόν\n\nγε πώποτε τῶν ὑφ’ ὑμῶν ἐψηφισμένων οὐδέν. τοῦτο\n\nδὴ τὸ ἀναλισκόμενον ἐπλήρουν τῷ τῆς εἰωθυίας ἀφαι-\n\nρεῖν τροφῆς οὔσης μὲν οὐ πολλῆς οὐδὲ ἐκείνης, ὅμως\n\n δὲ ἐπειρώμην διὰ τῆς γαστρὸς τὸ ἀναλισκόμενον κο-\n\nμίζεσθαι μήτ’ αὐτὸς καθ’ ἡμέραν ἐσθίων μήτε τὴν\n\nγυναῖκα καὶ τοὺς θεράποντας συγχωρῶν.",
        "12":"ἀχθεσθεί-\n\nσης δέ ποτε τῆς γυναικὸς ἐπὶ τούτοις καὶ θαυμαζού-\n\nσης τὴν πολυτέλειαν τοῦ γείτονος καὶ προσειπούσης\n\n μακάριον διὰ τί; ἔφην. διὰ τὴν ἡδονήν; πάνυ γε,\n\nἔφησεν. εἶτ’ οἴει τὴν ἡδονήν, ἔφην, ἐκείνην ἐγγὺς\n\nεἶναι τῆς ἡμετέρας καὶ οὐχ ὁρᾷς ὡς ἡ μὲν ἐφή-\n\n μέρος, ἡ δὲ διηνεκὴς Ι ἀργύριον ἔχοντα\n\n \n\n \n\n\n\n \n\n\n\nζῆν;",
        "13":"ἐπῄνεσε τὸ ῥητὸν καὶ συνεχώρησε καὶ τοῦτο\n\nκαὶ ἕτερόν τι πρὸς τούτῳ, τὰς παρ’ ἐμοὶ πλίνθους καὶ\n\nτὸν πηλὸν τῶν ἑτέρωθι καὶ λίθων καὶ γραφῶν εἶναι\n\nβελτίω. οἱ μὲν γὰρ εἰς ἐκεῖνα βλέποντες πολλά-\n\nκις, ἔφην, ὑπὸ τοῖς δανείζουσι κεῖνται καὶ οὐ \n\nτέρπονται τούτοις μᾶλλον ἢ ἐκείνους πεφρί-\n\nκασιν, ἡμῖν δὲ τὸ χρυσίον ἐν κιβωτίοις κατα-\n\nκείμενον τὴν ἐκ τῶν πλίνθων ἀηδίαν ἀφαιρεῖ-\n\nται. ὅσῳ τοίνυν βέλτιον χρυσίῳ ἢ γραφαῖς καὶ\n\nλίθοις τέρπεσθαι, τοσούτῳ ἡμεῖς ἐκείνων μᾶλ- \n\nλον τερπόμεθα. κατένευσε καὶ πάλιν ἡ γυνὴ καὶ\n\nτοῖς ἐμοῖς οὐδὲν ἐμέμφετο τρόποις. \n\n 20. Ἀλλ’ ἐμοί, ὦ ἄνδρες, τοῦτο μόνον δεινὸν ἐφαί-\n\nνετο καὶ παγχάλεπον, ὡς ἄλλοις μὲν αὐτομάτως ἐπιρ-\n\nρεῖ τὰ τοῦ πλούτου καλά, ἐμοὶ δὲ τὴν γαστέρα στε- \n\nνοῦντι καὶ τὴν γυναῖκα θλίβοντι καὶ τοὺς οἰκέτας\n\n \n\n \n\n\n\n\n\n \n\n\n\nλιμῷ ταλαιπωροῦντι. διὰ ταῦτα τοίνυν ἠδημόνουν καὶ\n\nἔστενον οὐκ ὢν εἷς καὶ αὐτὸς ἐκείνων καὶ τὸν ἐμαυ-\n\nτοῦ δαίμονα ἐκάκιζον ὧς ῥᾴθυμον προστάτην, εἰ τοῖς\n\nμὲν ἄλλοις ἀπόνως ἀφικνεῖται τἀγαθά, ὁ δὲ περιορᾷ\n\n με γλίσχρως καὶ μόλις καὶ ταλαιπώρως ἀγείροντα\n\nχρυσίον.",
        "14":"λαβὼν δὴ λιβανωτὸν καὶ στεφάνους αὐτο-\n\nφυῶν ἀνθέων ἦλθον εἰς Δῖός Κτησίου καὶ Ἑρμοῦ\n\nΚερδῴου καὶ θεραπεύσας οἷς ἔφην, οὐ γὰρ δὴ βοῦν\n\nγε οὐδὲ κριὸν οὐδὲ κάπρον ἔθυσα οὐδὲ χρυσίδα ἀν-\n\n ἔθηκα φέρων ἀνάξιον νομίζων τῶν θεῶν τηλικαύτης\n\nβλάβης αἰτίους καθίστασθαι τοῖς ἀνθρώποις καὶ ἐν\n\nτιμῆς σχήματι φανερῶς λαμβάνειν ἃ τοῖς κλέπτουσιν\n\nὀργιζόμεθα καὶ τὸ πᾶν διδόντας τοσοῦτον ζητεῖν μέρος. \n\n \n\n \n\n \n\n\n\n \n\n \n\n\n\n \n\n\n\n 22. βλέπων τοίνυν εἰς τὰ ἀγάλματα καὶ τοὺς ἐκ θη-\n\nσαυρῶν πεπλουτηκότας ἀριθμήσας ηὐχόμην, ἐδεόμην,\n\nἱκέτευον τῶν | ἴσων καὶ αὐτὸς τυχεῖν. ἀπῆλθον \n\nἡγούμενος πεπεικέναι τοὺς θεούς. καὶ πρώτη νὺξ καὶ\n\nὀνείρων ὄψις ἀσαφὴς οὔθ’ ὅλως ἀφεστηκυῖα θησαυρῶν \n\nοὔτε διδοῦσα παντελῶς. πάλιν οὖν ἐγὼ περὶ τοὺς\n\nβωμοὺς ἅμα λιβανωτῷ, τοῦτο γὰρ ἦν τὸ δεινόν, καὶ\n\nᾔτουν σαφῶς μηνυθῆναι τὸ κέρδος.",
        "15":"ἡ νὺξ ἡ δευ-\n\nτέρα πλέον μέν τι τῆς προτέρας εἶχεν, οὔπω δὲ ἐδί-\n\nδου καθαρῶς οὐδὲν οὐδὲ αὕτη. εἵμαρτο γάρ με, ὡς \n\nἔοικε, καὶ τρὶς ἐνεγκεῖν λιβανωτόν. γίνεται δὴ τελεία\n\nτις ὄψις καὶ ἐκέλευσεν ὁ φανεὶς θεὸς ἐλθόντα εἰς\n\nἀγρὸν ὀρύττειν χωρίον, εἰπὼν ὅ τι τοῦτο ἦν, ὧς\n\nἐκεῖθέν με κερδανοῦντα. ἐγείρομαι περιχαρὴς καὶ οὐδὲ\n\nὑποδησάμενος εἶπον τοῖς οἰκέταις ἄμας τε καὶ θυλά- \n\nκους ὡς πλείστους λαβόντας ἀκολουθεῖν.",
        "16":"ἡγούμην\n\nτρέχων. ὧς δὲ ἥκων ἐπέγνων τὸ χωρίον, πρῶτον μὲν\n\nαὐτό τε ἐκεῖνο καὶ τὸν πέμψαντα ἐκεῖσε προσεκύνησα\n\nδαίμονα, ἔπειτα ὤρυττον προσπεσὼν αὐτός τε ταῖς\n\nἐμαυτοῦ χερσὶ καὶ ταῖς τῶν θεραπόντων. καὶ πολὺς \n\n \n\n \n\n\n\n \n\n\n\nμὲν ὁ πόνος, οὔπω δὲ δῆλον οὐδέν, ἀπειπεῖν δὲ οὐκ\n\nἐνῆν. ἡ γὰρ ἐλπὶς ἐπερρώννυε. καὶ ἐδόκει δεῖν εἰς\n\nπᾶν βάθος ἰέναι καὶ εἰδέναι κερδαίνειν.",
        "17":"ὡς δὲ\n\nἦσαν ὀργυιαὶ πολλαὶ τὸ ὀρωρυγμένον, δείκνυταί τι\n\n μόλις ἀγγεῖον σμικρὸν κεραμεοῦν. εὐθὺς μὲν ἠθύμησα\n\nτῇ σμικρότητι καὶ τὸν κατορύξαντα ἐμεμφόμην, ὅτι\n\nμὴ μεῖζον, παρεμυθούμην δ’ οὖν ἐμαυτὸν μεστὸν εἶναι\n\nχρυσίου τὸ φαινόμενον πειθόμενος. ὧς δὲ ἀνελόμενος\n\nεἶχον ἐν χεροῖν καὶ μέλλειν οὐκ ἠδυνάμην, ἀλλ’ ἐγύ-\n\n μνουν τὸ φρουρούμενον, σκεδάννυνται πεντακόσιαι\n\nδραχμαί. καὶ τοῦ πολλοῦ πόνου καὶ τῆς μεγάλης ἐλ-\n\nπίδος τοῦτο ἦν τὸ πέρας οὐ μὴν ὑπεριδὼν ἀφεὶς\n\nἀπῆλθον, ἀλλ’ ἀνάξιον μὲν ἡγούμην θεοῦ τὸ δῶρον,\n\nδῶρον δὲ ὅμως, καὶ λαβὼν φαιδρότερος ᾔειν οἴκαδε.\n\n πεντακόσιαι γὰρ Ι ἔξω τόκων προσεγεγένηντό μοι. \n\n 26. καὶ παραγγέλλω δὴ τοῖς οἰκέταις, ὁμολογῶ γάρ,\n\nσιγᾶν καὶ μηδὲ πρὸς ἀλλήλους μηδὲν τοιοῦτον λέγειν.\n\nτῶν δὲ ἄρα ἦν τις γλώττης ἀκρατὴς καί, ὧς εἰκός,\n\n \n\n \n\n \n\n\n\n \n\n\n\nἐξελάλησεν. ὡς δὲ ᾔσθετό τις τῶν φθονερῶν, ἀγγέλ-\n\nλει πρὸς τὴν ἀρχὴν καὶ παραχρῆμα ἐφειστήκει τις\n\nσυνάγων τὸ πρόσωπον καί, ὠ φίλτατε, φησί, γνώ-\n\nριζε τὸν νόμον καὶ θησαυρὸν εὑρηκώς, ἀκούω\n\nγὰρ καὶ ποῦ καὶ ὅπως, κατάβαλε χιλίας.",
        "18":"ἐξε- \n\nπήδησέ μοι μικροῦ πρὸς τὰ ῥηθέντα ἡ καρδία, πάντα\n\nγὰρ διηγεῖτο σαφῶς ὡς ἂν σὺν ἡμῖν παρὼν, καὶ οὐκ\n\nἦν ἄρνησις. μόλις οὖν ἐμαυτοῦ γενόμενος κομίζειν\n\nἐκέλευον τὸν οἰκέτην τὰς ἀπὸ τῆς γῆς τὰς ἐμὰς εἴτ’\n\nοὐκ ἐμάς. ὡς δὲ εἶχε, ταχύ, φησίν, ἑτέρας τοσαύ- \n\nτὰς τίθει. πάλιν ἐκέλευον μικρᾷ τῇ φωνῇ καὶ τρε-\n\nμούσῃ. ὁ δὲ ἐξέφερε πεντακοσίας παλαιὰς ἀποσπῶν\n\nὥσπερ ἀπὸ σώματος μέλος.",
        "19":"ἐγὼ δὲ ταῦτα ἑώρων,\n\nμᾶλλον δὲ οὐκ ἀκριβῶς ἑώρων· οὕτω πολλή τις ἀχλὺς\n\nἐπεκέχυτο τοῖς ὀφθαλμοῖς. τούτων δὲ πεπραγμένων \n\nἐσθίειν ἐπιχειρῶν οὐχ οἷός τε ἦν, καθεύδειν βουλό-\n\nμενος οὐκ ἠδυνάμην, φίλων ἀκούων παραμυθουμένων\n\n \n\n \n\n \n\n\n\n \n\n\n\nοὐ γίνομαι ῥᾴων. πολλὰ βουλευσάμενος ὑπὲρ ἀπαλλα-\n\nγῆς μίαν μόνην εὗρον τὸ κώνειον. οὗ μετάδοτέ μοι,\n\nπρὸς θεῶν, καὶ μή με ἀναγκάσητε ζῆν οὐ δυνάμενον. \n\n 29. Δεῖξον, φησί, τὸ σῶμα λελωβημένον ἤ τι\n\n νόσημά σε κατέχον κρεῖττον ἰατρικῆς ἢ τοὺς\n\nπαῖδας ἀπολωλεκὼς ἢ τὴν οὐσίαν ὅλην. ταῦτα\n\nγὰρ οἴει με, βέλτιστε, μόνα πείθειν ἐρᾶν θανάτου,\n\nτἄλλα δὲ εἶναι πάντα τοῖς ἀνθρώποις φορητά; οὐκ\n\nοἶσθ’ ὅτι καὶ τούτων αὐτῶν τὸ μὲν ὁ δεῖνά γε ἤνεγ-\n\n κεν, ἄλλο δὲ ἄλλος, καὶ πάλιν ὅ τι περ ἑτέρῳ δεινόν,\n\n | τοῦτο τῷ δεῖνι κοῦφον; οἷον ὁ μὲν παῖδας\n\nἀποβαλὼν ἧκεν ἐπὶ τὸ κώνειον οὐδὲν τοιοῦτον πε-\n\nποιηκὼς πρὸς τὰς τοῦ σώματος τύχας, ὁ δὲ παίδων\n\nστερηθεὶς εἴλετο μὲν ζῆν, κρατουμένου δὲ αὐτῷ τοῦ\n\n σώματος ὑπὸ νοσημάτων κωνείου τὸν καιρὸν ἐνόμισεν. \n\n 30. ἄλλα ἄλλοις, ὦ βουλή, μεγάλα κέκριται, κἂν περὶ\n\n \n\n \n\n \n\n\n\n \n\n\n\nταῦτα ζημιωθῶσιν, οὐκ ἀνέχονται ζῆν τοῦθ’ ἕκαστος\n\nνομίζων ἀνιαρότατον, ὅτι δυστυχεῖ περὶ ἃ μάλιστα\n\nἐσπούδακεν. ὁ ἀθλητὴς οὐ τυχὼν τοῦ στεφάνου βού-\n\nλοιτ᾿ ἂν ἀποθανεῖν, ὁ στρατηγὸς αἰχμαλώτων αὐτὸν\n\nδιαφυγόντων, ὁ ῥήτωρ εἰπὼν μὲν τὰ βέλτιστα, τοῦ \n\nτέλους δὲ ἁμαρτών, ὁ ζῶν ἐν οἷσπερ ἐγὼ καὶ φροντίζων\n\nἀργυρίου περὶ τοῦτο βλαβείς.",
        "20":"ἐγὼ δὲ βουλοίμην\n\nἂν καὶ τὸ σῶμα ἐρρῶσθαι καὶ τὰ ἐμαυτοῦ κεκτῆσθαι,\n\nεἰ δ’ ἀναγκαῖον εἴη περὶ θάτερον γενέσθαι βλάβην,\n\nνοσῶν εὐπορεῖν ἑλοίμην ἂν ἢ μὴ νοσῶν ἀπορεῖν. τὴν \n\nμὲν γὰρ νόσον δύναιτ’ ἂν ἐλαφρὰν ποιεῖν τὸ χρυσίον,\n\nὁ δ’ ὑγιαίνων ἐν πενίᾳ στένει τῶν ἀρρώστων πλέον\n\nκαὶ ἡ τῆς ὑγείας χάρις τῇ τῶν χρημάτων ἀπουσίᾳ\n\nδιαφθείρεται. πάλιν τοὺς παῖδας εὐξαίμην ἂν ζῆν\n\nὄντων ἡμῖν χρημάτων, εἰ δ’ ἡ Τύχη θάτερον νέμοι, \n\nβούλεσθέ με εἰπεῖν ἃ φρονῶ; τὸ πλουτεῖν παίδων\n\nοὐκ ὄντων τοῦ πένεσθαι μετὰ παίδων προτιμότερον.\n\nτί γὰρ δεῖ βλέποντας εἰς ἀλλήλους δακρύειν, ὅ πενία\n\nποιεῖν πέφυκε;",
        "21":"καὶ νῦν εἰ μὲν οὐδείς με οὐδὲν\n\nἀφῄρηται τῶν ἐμῶν, ἀλλὰ μένει μέν μοι τὸ πόνοις \n\nσυνειλεγμένον, μένει δὲ τὸ παρὰ τῶν θεῶν δοθέν,\n\n \n\n \n\n \n\n \n\n\n\n \n\n\n\nφεύγω τὸν θάνατον, ἐπιθυμῶ ζῆν, εὐεργέτης ὁ κω-\n\nλύων τελευτᾶν· εἰ δὲ ἔχετε τὰ ἐμὰ καὶ γέγονέ μοι\n\n χείρω τὰ ἔνδον καὶ πενέστερος | ἐγὼ χιλίαις, τί\n\nθαυμαστὸν εἰ γλυκὺν νομίζω τὸν θάνατον; ἢ ὅτι μὴ\n\n ὅλης τῆς οὐσίας ἐκβέβλημαι; τότε δὴ οὐκ ἂν ὑμῖν\n\nὑπὲρ κωνείου διελεγόμην οὐδ’ ἂν ἔδει με δεῦρο κατα-\n\nφυγόντα πείθειν ὑμᾶς ἀποκτεῖναί με. τὸ γὰρ τῆς\n\nσυμφορᾶς μέγεθος ἀπέχρησεν ἂν ὀξύτερόν με σιδήρου\n\nκατενεγκεῖν. δήμευσις μὲν οὖν τῶν ὄντων ἐκεῖνο ἂν\n\n ἐποίει, αἱ δὲ χίλιαι οὐ τοῦτο;",
        "22":"ἦλθον εἰς τὸ βου-\n\nλευτήριον, λέγω λόγον, μόλις μέν, καὶ γὰρ τὸ πλέον\n\nτῆς ψυχῆς ἀπελήλυθε, λέγω δὲ ὅμως. τί οὖν λέγω;\n\nὅτι δημεύσεως μὲν τὸ παρὸν ἧττον, θανάτου δὲ ἄξιον.\n\nἐπεὶ καὶ πλέων, ὦ βουλή, κατ’ ἐμπορίαν, εἰ τῶν ἀγω-\n\n γίμων ἐδέησεν ἐκβαλεῖν τι τοῦ κλύδωνος ἀναγκάζον-\n\nτος, κἂν ἐπὶ μικρῷ μέρει, ἐπὶ μικρῷ λέγω; τριῶν\n\nμὲν οὖν ἢ τεττάρων κεραμίων ἐκριπτουμένων εἱπόμην\n\nἂν καὶ ἐπαπωλλύμην, μὴ γὰρ ἀπολλύσθω μηδὲν τῷ\n\n \n\n \n\n\n\n \n\n\n\nμέλλοντι δυσχεραίνειν τὸ ζῆν.",
        "23":"ἐγὼ δὲ καὶ δοίδυ-\n\nκος οἴκοθεν κλαπέντος ὡρακιῶ, κἂν χύτρα συντριβῇ,\n\nπλήττομαι τὴν ψυχήν, κἂν ἔκπωμα τοῦτο πάθῃ, τῷ\n\nπαραπεσόντι βέλει χρῶμαι κατὰ τῶν διακόνων καὶ\n\nοὐδὲν ὅλως ἐξαιρεῖ μου τὴν λύπην. τὸ γὰρ ζωμοῦ, τὸ \n\nγὰρ ἀλῶν ὑφελέσθαι τινὰ καὶ εἴ τι τοῦδε φαυλότερον\n\nοὐκ ἐν ζημίᾳ θετέον; ἢ οὐ καὶ τῶν ἀλῶν καὶ τῶν\n\nτοιούτων ἀπάντων τιμὴν καταβάλλομεν; χιλίων οὖν\n\nδραχμῶν ἀπὸ τῆς ἐμῆς οἰκίας ἡρπασμένων ζῆν μοι\n\nπαραινεῖ; εἰ γὰρ ἐνείμασθε πρός με τὸν θησαυρόν, \n\nοὐκ I ἐχρῆν ἀποθνήσκειν· νῦν δὲ ὅλον ἔχοντες \n\nἀπέσχεσθε οὐδὲ τῶν ἄλλων, ἀλλ’ ἐπορθήσατέ μου τὴν\n\nκιβωτόν. \n\n 35. Ναί, φησί, νόμος γὰρ ἦν. τοῦτο δέ, εἰ μὲν\n\nκατηγόρουν ὑμῶν ἐν δικασταῖς, ἦν ἄν τις ἀπολογία. \n\n \n\n \n\n \n\n \n\n \n\n\n\n \n\n\n\nκαίτοι καὶ τότε εἷπον ἄν· κακῶς, ὦ πολῖται, χρῆσθε\n\nτῷ νόμῳ καὶ τῶν μὲν γραμμάτων ἔχεσθε, τὴν\n\nδιάνοιαν δὲ τοῦ θέντος ἰδεῖν οὐ βούλεσθε. τίς\n\nοὖν αὕτη; ἐκεῖνος ἀπὸ τῶν μεγάλων θησαυρῶν ὠφελεῖ\n\n τὸ κοινόν, ὧν μέρος πολλοστὸν αἶ χίλιαι, καὶ ποιεῖ\n\nτοῦθ’ ἅπερ ἐπὶ τῶν τελῶν. ὥσπερ γὰρ ἐκεῖ παρὰ τῶν\n\nἐμπόρων ἀξιοῖ τι κερδαίνειν τὴν πόλιν, οὕτω κἀν-\n\nταῦθα παρὰ τῶν εὑρηκότων κείμενά που χρήματα με-\n\nγάλα. καὶ εἶναι βούλεται τὸ πολὺ μὲν τῶν ἐπιτυχόν-\n\n τῶν, ὀλίγον δέ τι τοῦ δήμου.",
        "24":"καὶ εἰ μὲν ὀρθῶς\n\nκαὶ τοῦτο ἢ μή, νῦν οὐ καιρὸς ἐξετάζειν, ὅδ’ οὖν\n\nἐβούλετο, τοῦτο ἔστιν. ὅπου δὲ ὁ θησαυρὸς πεντα-\n\nκόσιαι, τίν ἔχει λόγον ἀπὸ τῶν πεντακοσίων τούτων\n\nχιλίας γενέσθαι τῇ πόλει, ὥσπερ ἂν εἴ τις γεωργὸν\n\n λαβόντα παρὰ τῆς γῆς ἑκατὸν μεδίμνους διακοσίους\n\nἀναγκάζοι καταβαλεῖν ἀπὸ τῶν ἑκατὸν τῇ πόλει;",
        "25":"ταῦ-\n\n \n\n \n\n\n\n \n\n\n\nτὰ καὶ πλείω τούτων ἔλεγον ἄν, εἰ πρὸς ὑμᾶς ἐδικα-\n\nζόμην καί, νὴ Δία γε, ἐλθὼν ἐπὶ τὸν τοῦ νομοθέτου\n\nτάφον ἐβόων <\n\nἄν>\n\nὦ τιμῶν σὺ πολλῶν παρ’\n\nτετυχηκὼς διὰ τοὺς νόμους οὓς ἔγραψας πρὸς\n\nτοσοῦτον ἀτοπίας ἦλθες, εἰπέ μοι, καὶ ἀπο- \n\nπληξίας ὥστ’ ἀπὸ τοσούτων τῇ πόλει τοσαῦτα\n\nδιδόναι; ὁ δέ μοι δοκεῖ κἂν ῥῆξαι φωνήν, εἴπερ οἷόν\n\nτε ἦν, ὡς οὐ ταῦτα ἐφρόνουν, ἀλλ’ ὁρῶν τινας\n\nθησαυροὺς ὑπερφυεῖς οὐκ ὀλίγους εὑρημένους\n\nοὕτω ταῦτα ἐτίθην, θησαυρὸν δὲ πεντακοσίας \n\nδραχμὰς οὐκ ἤλπιζον Ι ἔσεσθαι. νοῦν δὲ ὁ \n\nδῆμος ἔχει καὶ τὸ ἐκφυγόν με εἴσεται.\n\n",
        "26":"Τοιαῦτα μέν, εἰ ὅπως μὴ δοίην ἠγωνιζόμην,\n\nἔλεγον ἄν, δεδομένων δὲ καὶ κειμένων τῶν δραχμῶν\n\nκαὶ τελευτῆς ἐπιθυμοῦντος ἐμοῦ τίς ὁ καιρὸς ἢ τού \n\nτοὺς πρὸς ἐμὲ τοῦ νόμου μεμνῆσθαι ἢ ἐμὲ ζητεῖν τίς\n\nὁ νοῦς τῶν γραμμάτων; τιμαῖς ἀντιλεγέτω τις ἐπιλαμ-\n\nβανόμενος τῶν αἰτήσεων, ὡς οὐδὲν ἀγαθὸν εἰργασμέ-\n\nνος ὁ ἄνθρωπος οὗτος ἐπὶ δωρεὰν ἧκε τὴν τῶν\n\nἀγαθῶν ἀνδρῶν, τῷ δὲ ζῆν οὐ βουλομένῳ σύμπραττέ· \n\n \n\n \n\n \n\n\n\n \n\n\n\nτωσαν ἅπαντες εἰς τὸ μηκέτ’ εἶναι. πολλῆς γὰρ ἐπη-\n\nρείας κωλύειν ὃ τὸν μὲν λαβόντα εὐφραίνει, βλάπτει\n\nδὲ τῶν ἄλλων οὐδὲν οὐδένα.",
        "27":"οὐχ ἱκετεύω τήμερον\n\nἀπολαβεῖν τὰς χιλίας ἤ, εἰ μὴ τοῦτο ῥᾴδιον, τὰς πεν-\n\n τακοσίας, ἀλλ’ ἴστω μὲν τῆς πόλεως ἅπαν τοῦτο, εἰ\n\nδοκεῖ, γενέσθω δὲ τῷ τῶν χρημάτων ἀφαιρεθέντι τὸ\n\nφάρμακον. καλόν, ὦ βουλή, ζῆν, καλὸν τὴν τῆς Τύχης\n\nἔχοντα ῥοπήν, πολεμούσης δὲ ἐκείνης ἐν τῷ δοκεῖν\n\nβοηθεῖν εἰκτέον καὶ οὐ δοτέον αὐτῇ κακῶς αὖθις\n\n ποιεῖν. ἐν μόνοις γὰρ ἐκείνη δυναστεύει τοῖς ζῶσι,\n\nνεκρὸν δὲ λυπεῖν οὐκ ἔχει. \n\n 40. Τὰ καινά, ὦ βουλή, πανταχοῦ μεγάλαι κἂν\n\nἀγαθὰ ᾖ κἂν θάτερα. τῷ γὰρ μηδὲν εἶναι τοῦ πε-\n\nπραγμένου παράδειγμα τὴν ὑπερβολὴν ἑκάτερον λαμ-\n\n βάνει. καινὸν δὴ καὶ τὸ νῦν κατ’ αὐτὸ τοῦτο τὸ μόνῳ\n\nμοι τῶν πάντων συμβεβηκέναι. ἐν εὐτυχήμασιν ἠτύ-\n\nχηκα, ἐν κέρδεσιν ἐζημίωμαι, ἐν οἷς εὗρον ἀπολώλεκα.\n\nμόνον με τῶν πάντων θησαυρὸς ἔδειξεν ἄθλιον καὶ\n\n \n\n \n\n\n\n \n\n\n\nδι’ εὐφροσύνης εἰς πένθος παρεπέμφθην ὁ κακοδαί-\n\nμων.",
        "28":"πόσης, ὦ βουλή, | δυστυχίας | γέμει τὸ \n\nπρᾶγμα. ἐπὶ μὲν γὰρ τῶν ἄλλων ἀνθρώπων χωρὶς\n\nμέν ἐστι τὸ εὖ πράττειν, χωρὶς δὲ τὸ κακῶς, καὶ ἐν\n\nμὲν τῷ στένουσιν, ἐν δὲ τῷ χαίρουσι, καὶ κειμένοις \n\nαὐτοῖς ἐν συμφοραῖς ἡ τῶν βελτιόνων ἐλπὶς ἔχει\n\nπαραμυθίαν· ὅτῳ δὲ τὰ βελτίω γέγονε χείρω καὶ τὰ\n\nχρηστὰ πονηρὰ καὶ τὸ δοκοῦν τῆς Τύχης εὐμενὲς\n\nπικρόν, πῶς ἂν οὗτος αἱροῖτο ζῆν, ᾧ κίνδυνος εὐ-\n\nτυχεῖν; \n\n 42. Ἀλλ’ ἔξεστιν εὔξασθαι, φησί, πάλιν καὶ\n\nῥᾴδιον τῇ Τύχῃ δοῦναι δεύτερα. καλῶς. τί οὖν,\n\nἂν παραπλήσια καὶ πάλιν ἡ μὲν δῷ πεντακοσίας,\n\nὑμεῖς δ’ ἀφέλησθε χιλίας; δύναται μὲν γὰρ δοῦναι\n\nκαὶ μείζω, τί δ’, ἂν μὴ βούληται μείζω; τί δ’, ἂν \n\nτῶν νῦν ἐλάττω; δι’ εὐχῶν καὶ θησαυρῶν ὑμῖν ἀπο-\n\nστήσομαι τῶν ἐμαυτοῦ; καὶ ἡ μὲν εὐφημία τοῦ ῥήμα-\n\nτος ἐμή, τὰ χρήματα δὲ ὑμέτερα;",
        "29":"εἴθε μηδὲ πρό-\n\nτερον ηὐξάμην μηδὲ ἔσχον ἐπινεύουσαν τὴν Τύχην,\n\n\n\n \n\n\n\n \n\n\n\nμᾶλλον δὲ εἰρωνευομένην, ἄμεινον δὲ εἰπεῖν, ἐνεδρεύ-\n\nουσαν. ἤρκει μοι τὰ πρὸ τοῦ θησαυροῦ, ἐγὼ δὲ κατὰ\n\nτὴν ἐν τῷ μύθῳ κάμηλον ζητῶν τὸ πλέον ἐν οἶς\n\nεἶχον ἐβλάβην. φοβοῦμαι ταύτην ἐγὼ τὴν θεὸν ἣ γέ-\n\n λωτα ἐξ ἐμοῦ πεπόρισται. καὶ οἱ πλωτῆρες φεύγουσιν,\n\nὦ βουλή, θάλατταν ἐν ᾗ τὸ πλοῖον αὐτοῖς περὶ τὰς\n\nὑφάλους ἐρράγη. δέδοικα κἀγὼ τὰς ὑφάλους τῆς\n\nΤύχης. ἴσως που με παιδιὰν τέθεικε τοῖς ἄλλοις θεοῖς.\n\n ὅτι μὲν γὰρ τοῖς ἀνθρώποις, | ὁρᾶτε. γελῶντες\n\n γοῦν οὐ διαλελοίπατε.",
        "30":"εἰ μὲν οὖν εἰσελθοῦσα εἰς\n\nτουτὶ τὸ βουλευτήριον λέγει μὴ ταὐτά με δράσειν καὶ\n\nκαθίστησι τῶν θεῶν τινας ἐγγυητὰς ὡς δώσει πλῆθος\n\nταλάντων, ἀναμενῶ θησαυρὸν ἕτερον βεβαιοῦντα τοὔ-\n\nνομα τῷ μέτρῳ· εἰ δὲ ἔν τι τοῦτο τῶν ἀμηχάνων καὶ\n\n οὐδὲ ἐκεῖνο δυνατὸν ἀδικοῦσαν αὐτὴν ἐν δικαστηρίῳ\n\nλαβεῖν, ἀλλὰ πράττουσα ἃ βούλεται κρείττων ἐστὶν ἢ\n\nπαθεῖν, τί με τηρεῖτε κακοῖς δευτέροις, ἔν ὑμεῖς διὰ\n\n \n\n \n\n\n\n \n\n\n\nτῶν ἐμῶν θησαυρῶν εὑρίσκητε χρήματα;",
        "31":"εἰ μὲν\n\nγὰρ οἷός τε ἦν φανέντος ὀνείρατος δηλοῦντος θη-\n\nσαυροῦ τι χωρίον κατασχεῖν ἐμαυτὸν καὶ μὴ δραμεῖν\n\nᾗπερ πρότερον, ἀπῆν ἂν δευτέρας ζημίας φόβος· εἰ δ’\n\nἕλκομαι μὲν ὑπὸ τῶν ἐνυπνίων καὶ τῆς ἀμείνονος γί- \n\nνομαὶ προσδοκίας, τὰ δ’ ἴσως, ἂν ἐπιβουλεύσῃ καὶ\n\nπάλιν, ὁποῖα δὴ καὶ τὰ νῦν, πῶς οὐκ ἐσχάτης ἀνοίας\n\nκακῷ τὸ κακὸν ἐπιχειρεῖν ἰάσασθαι καὶ περιμένειν\n\nἐχθρούς τε ὀνείρους καὶ πολέμιον νόμον;",
        "32":"καὶ γὰρ\n\nεἰ μὲν ἐμέλλετε λύσειν τουτονὶ τὸν νόμον, οἷα πολλὰ \n\nπερὶ τοὺς παλαιοὺς πεποιήκατε πολλάκις ἔργῳ πονη-\n\nροὺς ἐλεγχθέντας, ἴσως ἄν τι λέγειν ὁ πείθων ζῆν\n\nἐδόκει· εἰ δ’ ἔσται κύριος καὶ ταῦτα οὐχὶ δίκαια ποιῶν,\n\nἐρῶ γὰρ οὐδὲν φοβηθείς, ποῦ γάρ ἐστι δίκαιον, ὦ\n\n \n\n \n\n \n\n \n\n\n\n\n\n \n\n\n\nβουλή, τὴν ἑτέρων εὐτυχίαν ἁρπάζειν καὶ τῶν μὲν\n\nχαλεπωτέρων μηδενὸς ἰέναι μεθέξοντα, τῶν χρηστῶν\n\nδὲ οὐ μικρὸν ἀποτέμνεσθαι; \n\n 47. Καὶ μὴν οὐδ’ ἐκεῖνό γε ἴσον τῶν μὲν θησαυ-\n\n ρῶν αὐτῶν τοὺς μὲν εἶναι μείζους, τοὺς δὲ ἐλάττους,\n\nκαὶ πολὺ διαφέρειν ἀλλήλων κατὰ τὸ μέτρον, ἐφ’\n\nἑκάστου δὲ γίνεσθαι τῇ πόλει τὰς χιλίας, κἂν ἑκατὸν\n\n τάλαντα ὁ θησαυρὸς ᾖ κἂν πεντήκοντα κἂν Ι δέκα\n\nκἄν τε ἄργυρος κἄν τε χρυσὸς κἄν τε πέντε μναῖ,\n\n τοῦτο δὴ τοὐμὸν τὸ δυστυχές. καίτοι πῶς εὔλογον\n\nτὰς μὲν εἰσφορὰς κατὰ τὴν οὐσίαν ἑκάστῳ τίθεσθαι,\n\nτῶν θησαυρῶν δὲ τοῦτο ἐκβεβλῆσθαι τὸ δίκαιον; \n\n 48. Ἀλλὰ γὰρ κατηγορῆσαι μὲν τοῦ νόμου ῥᾴδιον,\n\nπεῖσαι δὲ ὑμᾶς ἀποστῆναι τοῦ κέρδους οὐκ ἔστιν. ἀλλ’\n\n ἀποθανεῖν γε ἔστι τῷ μὴ δυναμένῳ πεῖσαι. καὶ γὰρ\n\nεἰ μέλλει μοί τις ἔσεσθαί ποθ’ ὕστερον θησαυρός,\n\nἀλλὰ τὸν πρὸ τοῦ γε θησαυροῦ χρόνον πῶς ἂν βιῴην\n\n \n\n \n\n \n\n\n\n \n\n\n\nτοῦ μὲν κέρδους οὔπω φαινομένου τῆς ζημίας δὲ\n\nὁρωμένης; ποῖος γὰρ ἰατρὸς παῦσαι δύναιτ’ ἂν τὴν\n\nλύπην; τί δὲ τῶν πάντων οὐχ ὑπόμνημα ἔσται μοι\n\nτοῦ πράγματος;",
        "33":"ἂν ἐπ’ ἀγορᾶς διατρίψω, τοὺς\n\nεἰληφότας ὑμᾶς θεωρῶν ἀνιάσομαι, ἂν οἴκοι, τὸ κεκε- \n\nνωμένον κιβώτιον, ἂν ἐν ἀγρῷ, τὸν προδότην τόπον.\n\nἂν μηδαμόθεν ἀργύριον γίγνηταί μοι, μᾶλλον ἐκεῖνο\n\nζητήσω. ἂν φανῇ ποθεν πρόσοδος, ὅτι μὴ προστίθεται\n\nτοῦτο ταῖς χιλίαις, ἀλγήσω. τὸν οὖν ἐν μέσῳ τοσούτων\n\nβελῶν τίς ῥύσεται; θάνατος. \n\n 50. Ὦ τράπεζαι καὶ τραπεζῖται καὶ ἐμπορίαι καὶ\n\nἔμποροι καὶ ναύκληροι καὶ ὁλκάδες, ὁ πολλὰ ἤδη πολ-\n\nπολλάκις ὑμῖν ἐγὼ χρησάμενος καὶ συμβαλὼν καὶ προέ-\n\nμενος καὶ κομισάμενος κὰν τῇ χειρὶ φέρων ἐπιεικῶς\n\nχρυσίον ἀπέρχομαι τοῖς μὲν ἀφ’ ὑμῶν καρποῖς εἰδὼς \n\nχάριν, ὑπὸ θησαυροῦ Ι δὲ πεσών. \n\n 51. Καλείτω μοί τις τοὺς παῖδας. τί κλάετε; τί\n\n \n\n \n\n \n\n \n\n\n\n\n\n \n\n\n\nὀδύρεσθε; εἰ μὲν διὰ τὰς χιλίας, καλῶς ποιεῖτε καὶ\n\nτῆς παρ’ ἐμοῦ παιδείας ἀξίως· εἰ δὲ ὅτι οἰχήσομαι,\n\nκακῶς βεβούλευσθε. καὶ γὰρ ὑμεῖς, ἢν τι τοιοῦτον\n\nὑμᾶς καταλαμβάνῃ, ταὐτὰ παρὰ τούτων αἰτεῖτε. καὶ\n\n μὴ τῷ φέρειν ῥᾳδίως ζημίας ἐλέγχετε τὰς γονάς. ἔτι\n\nμέντοι καὶ θεραπεύσει τι τῶν οἴκοι κακῶν ὑμῖν ἡ ἐμὴ\n\nτελευτή. ἃ γὰρ ἂν ἤσθιον ζῶν ἀργύριον ὑμῖν ἀποθα-\n\nνόντος γενήσεται.",
        "34":"τί οὖν ἐπισκήπτω; ταὐτὰ ἅπερ\n\nἀεὶ παρῄνουν καὶ οὐδὲν καινόν. ἄρτον καὶ ὕδωρ ἱκα-\n\n νῆν ἡγεῖσθε τροφήν, λαμβάνοντες χαίρετε, διδόντες\n\nδακρύετε. μὴ διαβάλλετέ μου τὸν βίον τῷ τὸν ζῆλον\n\nφυγεῖν. βραχὺ φροντίζετε τῶν καταγελώντων ὄντων\n\nὑμῖν χρημάτων. ὁ τάφος ἔστω μοι χῶμα μικρόν, ἐν-\n\nτάφια δὲ ταῦτα ἃ φορῶν νυνὶ λέγω. κοσμούντων δ’\n\n ἕτεροι τοὺς νεκροὺς ὑπὲρ τοὺς νυμφίους. οὕτως οἰκεῖτε\n\nτὴν οἰκίαν ὡς ἐμοῦ ζῶντος καὶ παρόντος καὶ πάντα\n\n \n\n \n\n\n\n \n\n\n\nἀκούοντος καὶ πάντα ὁρῶντος καὶ μηδαμῶς ἐκφέρεσθε\n\nτῶν ἰχνῶν. \n\n 53. Καὶ σοὶ δέ, ὦ γύναι, παραινῶ μενούσῃ μὲν\n\nἔνδον τηρεῖν ἃ μεμάθηκας, εἰ δ’ ἑτέρῳ δέοι συνοικεῖν,\n\nζητεῖν ἄνδρα ἐμοὶ προσόμοιον καὶ ἴσως οὐκ ἀπορήσεις. \n\n",
        "35":"Ἐγὼ δὲ ἐλπίζω βελτίω τινὰ χώραν ἕξειν παρὰ\n\nτοῖς κάτωθεν ἀδικήσας μὲν οὐδένα, τἀμαυτοῦ δὲ φυ-\n\nλάξας. τῆς δὲ ἐκεῖ διαίτης καὶ τῶν πραγμάτων τὸ μὲν\n\nἐπαινῶ, τὸ δὲ οὔ. καλὸν εἶναί μοι φαίνεται τὸ μήτε\n\nεἰσφέρειν μήτε χορηγεῖν μήτε ὠνεῖσθαι μηδέν, ἀηδὲς \n\nδὲ τὸ μὴ εἶναι παρὰ τοῖς τεθνεῶσιν ἀργύριον. ἔδει\n\nγάρ, οἶμαι, καὶ κεκτῆσθαι | καὶ μὴ δαπανᾶσθαι, \n\nκαὶ ἦν ἂν τοῦτο τῶν ἐν μακάρων νήσοις κεφάλαιον.\n\nἀλλ’ ὅμως βέλτιον μήτ’ ἔχειν μήτε περικόπτεσθαι ἢ\n\nτὸ μὲν ἔχειν, τὸ δὲ ὁρᾶν ἑτέρους ἀφαιρουμένους. \n\n \n\n \n\n"
    },
    "work":"declamationes 31",
    "original-urn":"urn:cts:greekLit:tlg2200.tlg00531.opp-grc1",
    "edition":"Libanius, Declamationes 31"
}
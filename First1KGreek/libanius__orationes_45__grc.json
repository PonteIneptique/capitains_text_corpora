{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00445.opp-grc1-simple",
    "text":{
        "0":"\n \n XLV. \n ΠΡΟΣ ΤΟΝ ΒΑΣΙΛΕΑ ΠΕΡΙ ΩΝ\nΔΕΣΜΩΤΩΝ. \n εἰ μὲν ἅπαν ὃ προσῆκον ἦν περὶ τοὺς \nδεσμώτας, παρὰ τῶν τὰς ἀρχὰς ἐχόντων ἐφυλάττετο,\nὦ βασιλεῦ, τοῖς μὲν ἂν συνέχαιρον, σοὶ δὲ οὐκ ἂν \nἠνώχλουν· ἐπεὶ δὲ οἱ μὲν κακοὶ περὶ τουτὶ γεγένηνται\nτὸ μέρος, λέγει δὲ οὐδὲν πρὸς σὲ περὶ τούτων οὐδεὶς\nτῶν εἴτε ἀγνοοῦσιν ἀδικούντων εἴτε εἰδότες σιωπῶσιν,\nὅ τι τε ἂν περὶ ταῦτα γίγνηται δυσσεβές, οὐκ ἔστι\nμὴ συνδιαβάλλεσθαι τὴν βασιλείαν, ὁ τὴν σὴν πρᾳ- \nότητα θαυμάζων ἐγὼ καὶ ἅμα χάριν τὴν μεγίστην\n \n \n \n \n \n \n \n \n \n \n \n\n \nεἰληφὼς δίκαιος ἂν εἴην τῇ σῇ ψήφῳ θεραπεῦσαι τό\nἀμαρταόμενον. \n 2. Οἶσθα μὲν οὖν, ὦ βασιλεῦ, τοῦτό γε δίκαιον\nὂν τὸ τοὺς μὲν ἀξίους θανάτου θνήσκειν, τοὺς δὲ μὴ\n ζῆν τε καὶ περιεῖναι, καίτοι γε δι’ ὑπερβολὴν\nθρωπίας ἤδη τινὶ καὶ τούτων ζῆν ἔδωκας, ἀλλ’ ἔστω\nκύρια τὰ παρὰ τῶν παλαιῶν νόμων. ταῦτα δέ ἐστιν\nἀποθνήσκειν μὲν ᾧ τι τοιοῦτο τετόλμηται, ζῆν δὲ ὃς\n οὐδὲν τηλικοῦτον ἠδίκηκε. τὸ δὲ τετολμηκέναι καὶ τὸ\n ἠδικηκέναι τί ποτέ ἐστι; τὸ ἐξεληλέγχθαι. Ι ὡς τό\nγε πρὸ ἐλέγχων ἀποθανεῖν οὐδὲν ἕτερόν ἐστιν ἢ ἠδι-\nκῆσθαι. καὶ γὰρ εἴ τῳ πέπρακται μὲν ἄξιον θανάτου,\nτουτὶ δὲ συγκέκρυπται, τοῦτον ὁ κτείνας ἀδικεῖ τὴν\nτιμωρίαν πρὸ τῆς πίστεως λαβών.",
        "1":"ἴσθι τοίνυν σοι\n φονέας ὄντας τοὺς ἐπὶ τὰ ἔθνη πεμπομένους ἄρχοντας,\nὦ βασιλεῦ. τίνα τρόπον; πολλαὶ μὲν ὀργαὶ πολλὰς\nποιοῦσι μέμψεις, κἂν θυμωθῇ τις, εὐθὺς παρὰ τὸν\nἄρχοντα τρέχει καί φησιν ὑβρίσθαι καὶ πεπονθέναι\nκακῶς, ὁ δὲ ἑαυτὸν μὲν οὔ, τὴν γυναῖκα δέ, ὁ δὲ\n τούτων μὲν οὐδέτερον, τοὺς παῖδας δέ, καὶ ῥήματα\nπλάττουσι καὶ πληγὰς καὶ καταρρήξαντές τι τῆς ἐσθῆ-\nτος ἐκείνῳ καὶ τοῦτο προσέθεσαν. ὁ δὲ ἀρνούμενός\nτε καὶ σεσυκοφαντῆσθαι λέγων καὶ μεμνημένος γραφῆς\n καὶ νόμων πέμπεται δεθησόμενος καὶ ταῦτα ἐν ἐγγυη-\n τῶν ἀφθονίᾳ.",
        "2":"πάσχουσι δὲ τοῦτ’ ἐπιεικῶς Ι οἱ\n \n \n\n \nἀσθενέστεροι παρὰ τῶν δυνατωτέρων, καὶ οἷς οὐκ ἔνι\nχρήματα, παρὰ τῶν εὐπορούντων, καὶ οἱ πολλοὶ παρὰ\nτῶν ὀλίγων οἱ τὰς αἰτίας τὰς παρὰ σφῶν πλέον ἔχειν\nἀξιοῦσιν ἀποδείξεων. ταῦτα παρὰ τῶν ἐν τῷ μεγίστῳ\nσυνεδρίῳ, ταῦτα παρὰ τῶν ἄλλων βουλῶν, ταῦτα παρὰ \nτῶν τὰς εὐφημίας ὑμῶν ἐγκεχειρισμένων κατὰ τῶν\nἐν ταῖς χειροτεχνίαις, | ταῦτα παρὰ τῶν [ἑν] \nταῖς ἀρχαῖς ὑπηρετούντων κατὰ τῶν οὐ πάντα αὐτοῖς\nχαριζομένων.",
        "3":"δεσποτῶν δὲ ὠμότης πλείστῳ χρῆται\n<τούτῳ> α καθ’ ἑκάστην ἡμέραν, ἐπεὶ ῥᾴδιον δῆσαι τὸν \nἠναγκασμένον ὑπὸ τοῦ νόμου κἂν ἀδικῆται σιγᾶν.\nἐνταῦθά που θετέον καὶ τοὺς περὶ τὴν γῆν πονοῦντας\nτοῖς κεκτημένοις τὴν γῆν, ἐπεὶ καὶ τούτοις τινὲς ἴσα\nκαὶ οἰκέταις κέχρηνται, κἂν μὴ τὰς πλεονεξίας ἐπαι-\nνῶσιν ἐκείνων τὰς καθ’ ἑαυτῶν, ὀλίγαι συλλαβαί, καὶ \nστρατιώτης ἅμα ἁλύσεσιν ἐπὶ τὸν Ι ἀγρὸν, καὶ \nδεδεμένους τὸ οἴκημα δέχεται.",
        "4":"βούλει με μνησθῆναι\nκαὶ τῶν αἰτίαν λαμβανόντων φονεύειν τοὺς ὁδοιπόρους;\nοὐκοῦν οὗτοι μὲν δύ ’ ἢ τρεῖς, δῶμεν δὲ καὶ τρὶς το-\nσούτους εἶναι καὶ δέκα καὶ πλείους· παρ’ οἷς δὲ ἢ \n \n \n \n\n \nἔπιον ἢ ἔφαγον ἢ ἐκοιμήθησαν, ἕλκονται τριπλάσιοι\nπολλάκις τῶν ἐν ταῖς αἰτίαις ὄντων οὐδὲν εἰδότες τῶν\nἐγκεκλημένων ἢ τὸ μηδὲν εἰργάσθαι δεινὸν ἐκείνοις\nἢ τῶν πεπραγμένων οὐ μετεσχηκότες. \n 7. Οὗτοι πάντες ὧν ἐμνήσθην, ὦ βασιλεῦ, καί\nτινες ἔξω τούτων καθ’ ἑτέρους ἥκοντες ἐκεῖσε τρόπους\nζῶσι τὸν ἐν δεσμοῖς βίον. οἱ δ’ αὐτοὺς παραδεδω-\nκότες ἐν εὐωχίαις εἰσὶ, μᾶλλον δὲ ἐν ἅπασιν ἡδονῶν\nεἴδεσιν, εἰς τὴν Δάφνην ἀναβαίνοντες, εἰς ἀγροὺς\n ἐλαύνοντες, ἐπ’ ἄλλας ἰόντες πόλεις ὑπὸ νυμφίων\nκαλούμενοι γῆν ὠνησόμενοι, θάλατταν ὀψόμενοι. |\n τῶν δὲ δι’ αὐτοὺς δεθέντων τῶν μὲν ἐπελάθοντο,\nτῶν δὲ οὐ φροντίζουσιν. οἱ δικασταὶ δὲ οἱ βέλτιστοι\nοἱ τὸν δεσμὸν αὐτοῖς ὃν ἐβούλοντο δεδωκότες καὶ\n περὶ πλείονος τὴν πρὸς ἐκείνους χάριν τῆς τοῦ δικαίου\nμοίρας πεποιημένοι οὔτε ἀγανακτοῦσιν οὔτε καλοῦσιν\nοὔτε ἐπιτιμῶσιν οὔτε τί ταῦτα; ἐρωτῶσιν οὐδ’ ὡς\nπερὶ ἀσεβοῦς τοῦ πράγματος διαλέγονται οὐδ’ ὡς οὐκ\nἂν ἐπὶ πλέον δύναιντο τὰ τοιαῦτα ἀνέχεσθαι, λέγουσιν.\n",
        "5":"εἶτα μεστὸν [μὲν] σωμάτων τὸ δεσμωτήριον ἐξιόντος\nμὲν οὐδενὸς ἢ κομιδῆ γε ὀλίγων, εἰσιόντων δὲ πολλῶν.\nκαὶ γίγνεται διπλοῦν τὸ κακὸν αὐτῷ τε τῷ δεδέσθαι\nκαὶ τῷ οὕτως. οὐδὲ γὰρ [οὔθ’] ὕπνου λαχεῖν ἔστιν\n \n \n \n\n \nἀκριβῶς, οὐδὲ γὰρ Ι κεῖσθαι κατακλιθέντας, ἀλλ’ \nὅσον ἑστῶσιν <ἔστιν> αὐτοῦ μεταλαβεῖν,\nἔχουσι. \n 9. Πόθεν τοίνυν τούτοις ἡ τροφή; τὴν μὲν γὰρ\nἐν τοῖς λέβησι φακῆν καὶ τὰ ὀλίγα λάχανα καὶ εἴ τι \nτούτοις πρόσεστιν, ἐλάττω ταῦτα πολὺ τοῦ δέοντος\nεἶναί φασιν. ἀνάγκη δὴ γυναῖκας καὶ ἀδελφὰς καὶ\nθυγατέρας, αἷς ἦν ἡ τροφὴ παρὰ τῶν οὔπω καθειργ-\nμένων, αὐτὰς εἶναι τὰς ἐκείνους τρεφούσας. πόθεν,\nὦ βασιλεῦ; τῷ δεσμῷ μὲν γὰρ ἐκείνων οὐκ ἔστιν αὐτὰς \nεὐπορωτέρας γεγονέναι. λείπεται δὴ τὰς μὲν ἀμόρφους\nἢ γήρᾳ κατεχομένας προσαιτεῖν, ἐν αἷς δέ τι καὶ ὥρας,\nπάντα ἀνέχεσθαι. ταῦτ’ οὖν τοῖς δεδεμένοις τοῦ δε-\nσμοῦ πικρότερα· δεῖ γὰρ αὐτοὺς δήπου καὶ ἐρωτᾶν καὶ\nδιδάσκεσθαι, πόθεν αὐτοῖς ταῦτα ἔρχεται. \n 10. Καὶ οὐ ταῦτά γε μόνον, ἀλλὰ καὶ ὅσα δεῖ\nπαρ’ ἑκάστου γενέσθαι τῷ τῆς θύρας κυρίῳ τῷ λύχνον\nμὲν ἕνα πᾶσι παρεχομένῳ, | τοῦ μικροῦ δὲ ἐλαίου \nτούτου μέγαν ἀπαιτοῦντι μισθόν. ὁ δὲ οὐ θές δι’\nἀπορίαν εὐθύς ἐστιν ἐν πληγαῖς, κἂν λέγῃ τυπτόμενος· \nἐμοί, ὦ ἄρχων τοῦ τε δεσμωτηρίου τούτου καὶ\nτῶν ἐν αὐτῷ κειμένων, πλὴν τοῦδε τοῦ σώμα-\nτος ἔστιν οὐδέν, οὐ γονεῖς, οὐ τέκνα, οὐ φίλοι·\n \n \n \n \n \n\n \nπόθεν ἂν οὖν ἀμειψαίμην τὸν λύχνον, εἰ μήτ’\nἀπὸ τῆς γῆς ἀργύριον ἔχοιμ’ ἄν ἀνασπάσαι\nμήτ’ έστιν ὁ εἰσοίσων; ταῦτα εἰὼν ἀκούει· διὰ τί\nοὐ καλεῖς διὰ τῶνδε τῶν ἐξιόντων γυναῖκα\n δεῦρο τῶν ἐπὶ φιλανθρωπίᾳ φιλοτιμουμένων,\nεἶτ’ αὐτῆς πρὸς τὰ γόνατα προσπεσὼν πείθεις\nπροσαιτοῦσαν ἀγείρειν τίσοι; τουτὶ δὲ ὁ μέν τις\n ἐδυνήθη, ὁ Ι δ’ οὔ. παρ’ ὅτου δὲ οὐκ ἔνι λαβεῖν,\nἀρκεῖ μαστιγῶσαι. \n 11. Δακρύεις, ὦ βασιλεῦ. πολλὰ ἀγαθά σοι γένοιτο\nδιὰ τὴν ἄγαν χρηστότητα, καὶ ἔγωγε, νὴ τὸν Δία καὶ\nπάντας τοὺς θεούς, τοῦτ’ ὄψεσθαι προσεδόκων. ἀλλ ’\nὄντων δεινῶν τῶν εἰρημένων ἔνι τι μεῖζον, εἰ μεῖζον\nὧν ἔφην τὸ τεθνάναι. θνήσκουσι γάρ, ὦ βασιλεῦ,\n θνήσκουσι τοῖς τε ἄλλοις κακοῖς καὶ μεγίστῳ δή,\nστενοχωρίᾳ, μυρίοι. καὶ ὁ μὲν φύλαξ ἐμήνυσεν, ὁ δ’\nἄρχων οὐδὲν τῇ ψυχῇ παθὼν θάπτειν ἐπέτρεψε. τῷ\nδ’ ᾐτιαμένῳ τὴν ἀρχὴν οὐδεὶς φόβος, ἀλλ’ οὐδὲ εἰ\nτέθνηκεν, οἶδεν. ἀποθνήσκουσι δὲ ἐν τούτοις δοῦλοί\n τε ἐν ἴσῳ καὶ ἐλεύθεροι, οἱ μὲν οὐδὲν ἠδικηκότες, οἱ\nδ’ οὐκ ἄξια θανάτου. οἱ θεοὶ δὲ ταῦτα ἴσασιν οἵ τε\nἄλλοι καὶ ὁ πάντα ἐφορῶν Ἥλιος. οἶς οὐκ ἂν φαίης\nτὰ τοιαῦτα ἀρέσκειν. ἀντὶ δὲ τῶν ἀπιόντων ἔστι τὸ\nπρὸς τὸν δεσμὸν ἀγόμενον ἢ οὐκ ἔλαττον ἢ καὶ πλέον. \n \n \n \n \n\n \n 12. Οὐκοῦν δεινόν, εἰ μέν τις ἐν ἀγορᾷ μαχόμενος\nἢ ἄρχων χειρῶν ἢ καὶ ἀμυνόμενος κτείναι τινά, πάντας\nἀγανακτεῖν καὶ βοᾶν καὶ ταὐτὰ ποιεῖν τοῖς Ι τοῦ \nτεθνεῶτος ἰκείοις καὶ τοὺς οὐ προσήκοντας, ὑπὸ δὲ\nτῶν ἀρχόντων διὰ τῶν δεσμωτηρίων τοσούτων ἀπολλυ- \nμένων πρᾴως ἔχειν σε δοκεῖν; οὐδὲ γὰρ ἐκεῖνό γ’ εἰπών\nτις εὖ λέγειν ἂν δόξειεν, ὡς οὐδὲν τούτων εἰδείης.\nἀπαιτῇ γὰρ ὑπὸ τῆς βασιλείας, ὦ βασιλεῦ, τὸ πάντα\nἐπίστασθαι. καὶ τοὺς φονέας τούτους πάλαι χρῆν\nτων τῶν θανάτων ὑπεσχηκέναι δίκην, ἀλλ’ εἰ καὶ μὴ \nπρότερον, νῦν γέ τις ἐπιστροφὴ γενέσθω. \n 13. Καὶ τί δεινόν, φησί τις, εἴ τις ἀνδρο-\nφόνος ὢν καὶ ἀπὸ ταύτης ἐμπεσὼν εἰς τὸ\nκημα τῆς αἰτίας εἶτα οὕτω τέθνηκεν; ἐγὼ δὲ\nτὸν τοῦτο λέγοντα ἐροίμην ἂν ἡδέως, εἰ ὅσοι τοῦτον \nτεθνᾶσι τὸν τρόπον, τῶν ἀνθρώπους ἀπεκτονότων\nεἰσίν. εἰ δὲ καὶ ψευδεῖς αἰτίαι καὶ ῥῆμά τι καὶ μικρὸν\nἤδη τινὰς ἀργύριον ἔδησε, προὔβη δὲ ὁ δεσμὸς εἰς\nθάνατον, τί δεῖ λέγειν τοὺς τὰ μέγιστα ἠδικηκότας\nκατὰ τῶν ἢ οὐδὲν ἢ μικρά; εἰ γὰρ δὴ καὶ σφόδρα \nτοῖς ἐκεῖνα δεδρακόσι προσήκων ἦν ὁ θάνατος, ἀλλὰ\nτούτοις γε οὐκ ἐχρῆν οὕτω μακρὸν ποιεῖν τὸν δεσμόν,\nὥστε αὐτοῖς τὸ κακὸν εἰς θάνατον τελευτᾶν.",
        "6":"εἴποι\nδ’ ἄν τις καὶ ὑπὲρ αὐτῶν ἐκείνων λόγον, οἶμαι, δίκαιον,\n \n \n\n \nὅτι εἰ μὲν ἀνεξέταστοι τεθνᾶσιν, ἠδίκηνται κρίσεως οὐ\nτετυχηκότες, εἰ δὲ ἐξεληλεγμένοι, πάλιν ἠδίκηνται τοῦ\nπερὶ τὸν θάνατον ἀπεστερημένοι τάχους. τί γάρ με\n κατατήκεις, εἴποι ἔν, οὐ τοῦτο τοῦ νόμου λέγον-\n τος; τί δὲ κατ’ ὀλίγον ἀναλίσκεις, ὥστε |\nἀπὸ μόνων τῶν ὀστῶν καὶ τοῦ δέρματος ἀπελ-\nθεῖν τὴν ψυχήν, οὐ τοιαύτης ἐκ τῶν\nτων ἐπικειμένης τῆς δίκης;",
        "7":"τί δ’ ἂν ἀποκρι-\nναίμεθα ταῖς τῶν ἐπὶ μαρτυρίᾳ δεθέντων γυναιξὶ πρὸ\n τῆς κρίσεως αὐταῖς τῶν ἀνδρῶν οἰχομένων, οὓς ἐχρῆν\nἡμερῶν <ἀλίγων> οἴκοι πάλιν εἶναι φράσαντας ὅ\nεἶχον; ἔτι τοίνυν τῶν οὕτως ἀπιόντων δεσμωτῶν τοῖς\nἔτι ζῶσι συμβαίνει καὶ λυπεῖσθαι καὶ χαίρειν, λυπεῖ-\nσθαι μὲν τεθνεῶτος συνήθους, χαίρειν δὲ κληρονο-\n μοῦσι τοῦ τόπου. ἔπειτ’ οὐ πολὺ ὕστερον ἧκεν ἕτερος\nὁ τὸν ἐκείνου καθέξων. \n 16. Καὶ πῶς ταῦτα σὺ περιεώρας, ἐρήσῃ, δέον\n ἐπιτιμᾶν τε τοῖς ἔρχουσι καὶ | ταῦτα ἃ\nνυνὶ λέγεις λέγειν καὶ μηδὲ βουλομένοις ῥᾳθυ-\n μεῖν ἐπιτρέπειν; καὶ τίς οὐκ οἶδεν, ὅσα καὶ ὁσάκις\nεἴρηταί μοι πρὸς αὐτοὺς περὶ τῶν ἐν τῷ δεσμῷ φθει-\nρομένων, ὡς ἀσεβοῖέν τε ταύτῃ καὶ τοῖς τῆς πολιτείας\nοὐκ ἐμμένοιεν ὄροις οὐδὲ μᾶλλον ἂν ἑτέρους δικαίως\nκολάζοιεν ἢ διδοῖεν αὐτοὶ δίκας ἐπὶ τοῖς ἐκ τῶν\n \n \n \n\n \nδεσμωτηρίων ἐκφερομένοις νεκροῖς; οἱ δ’ ἔλεγον μὲν\nἔσεσθαι βελτίους, ἦσαν δὲ αὐτοὶ τοσοῦτον τοῖς δεσμώ-\nταις εἰς ἀναπνοὴν διδόντες, ὅσον ἦγον αὐτοὺς εἰς τὸ\nπρὸ τοῦ δικαστηρίου χωρίον. ὡς τὴν αὐτήν γε ἤγοντο\nπάλιν ἐλπίσαντες μέν τι κάλλιον, ἐσχηκότες δὲ οὐδέν. \n 17. Νὴ Δία, τὸ γὰρ τῶν πραγμάτων πλῆθος\nκρεῖττον τῆς αὐτῶν βουλήσεως, καὶ αὐτοὶ μὲν\nἡδέως ἂν ἐπὶ τοῦθ’ ἧκον, τὰ κωλύοντα δὲ ἦν\nἰσχυρότερα. τίνα ταῦτα; εἰπάτωσαν. αἱ εἰσφοραὶ\nκαὶ τὸ πολλὰ πολλοὺς ὀφείλειν καὶ εἶναι ταῦτα ἐκείνων \nἀναγκαιότερα· δεῖσθαι γὰρ τὸν καιρὸν χρημάτων. ἐγὼ\nδ’ εἰ μὲν ἑώρων περὶ ταῦτα τὸν ἅπαντα ἀναλισκόμενον\nχρόνον, ἴσως μὲν οὐδ’ ἂν τότε λόγων ἠπόρησα τῶν\nτῇ σῇ βασιλείᾳ πρεπόντων, ἦν δ’ ἄν τι καὶ τούτοις\nεἰπεῖν, εἰ καὶ μὴ πάνυ καλόν· νῦν δὲ τίς οὕτως ἀγνοεῖ \nτὰ τῶν ἀρχόντων, ὡς οὐκ εἰδέναι, πόσον τι τῆς ἡμέρας\nεἰσπράξεσι νέμοντες ὁπόσον ἄγουσιν ἐπὶ τὰς δίκας.\n",
        "8":"δίκαι δὲ ὑπὲρ μικρῶν πολλαί, ὑπὲρ δὲ μεγάλων\nὀλίγαι. πολλάκις γοῦν ἤκουσα παρακαθήμενος\nάκοντα στατῆρας καὶ εἴκοσι καὶ πλέθρον καὶ δένδρα \nτινὰ καὶ ἀνδράποδον καὶ κάμηλον καὶ ὄνον καὶ\nμύδα καὶ χιτωνίσκον καὶ πολὺ τούτων ἐλάττω καὶ\nπολλοὺς μεθ’ ἐκατέρων ῥήτορας καὶ μακροὺς Ι πὰρ’ \nἀμφοτέρων λόγους. καθίζει δὲ αὐτοὺς καὶ ἐσπέρα\nδικαστὰς οὐκ ὀλιγάκις, καὶ τὸ δεῖπνον αὐτοὺς ἡ κρίσις \n \n \n\n \nἀφελομένη τὸν ἀγῶνα οὐδὲν μᾶλλον ἔπαυσε. πῶς οὖν,\nὦ βέλτιστοι, τούτοις μὲν ἔνι χώρα μετὰ τῶν εἰσπρά-\nξεων, τοῖς δεσμώταις δὲ δι’ ἐκείνας κέκλειται τὰ δικα-\nστήρια; ἢ καὶ τούτων, ὥσπερ τῶν εἰσπράξεων, ταῦτα\n ὕστερα, τῶν χρημάτων αἰ ψυχαί;",
        "9":"καὶ μὴν τοῖς\nμὲν ἐν ταῖς ἀναβολαῖς οὐκ ἀπώλλυτ’ ἂν τὰ παρὰ τοῦ\nπράγματος δίκαια. ἃ γὰρ τήμερον ἐνῆν εἰπεῖν, ταῦτα\nἂν ὑπῆρχε καὶ δύο μησὶ καὶ πλείοσιν ὕστερον: περὶ\nδ’ αὖ τοὺς θανάτους τοῦτ’ οὐκ ἔστιν, οὐδ’ ἂν κατάσχοι\n τις τὴν ψυχὴν εἰπὼν πρὸς αὐτὴν· μένε, ἀλλ’ ἀπει-\nπόντος τοῦ σώματος ἀνάγκη φεύγειν ἐκείνην. οἱ δὲ\nμεταξὺ περὶ ἀργυρίου δικάζοντες ἢ ἐπὶ τῇ γνώσει γε\nαὐτῇ τοὺς τοιούτους ἀκούοντες θανάτους οὐκ εἶναι\nκατὰ τῆς ἀρχῆς τοῦτο νομίζουσι. καταφρονοῦσι γάρ,\n οἶμαι, τῶν μὲν ὡς οὐκέτ’ ὄντων, τῶν δὲ ἐκείνοις συγ-\nγενῶν ὡς ἀσθενῶν. \n 20. Εἰ δὲ καὶ χρήματα δεῖ συγχωρῆσαι τῶν ψυχῶν\nεἶναι τιμιώτερα, ἀλλ’ οὐ δήπου γε ὀρχηστὰς καὶ μίμους\n καὶ ἵππους καὶ τοὺς τούτοις Ι ἐφεστηκότας. τί οὖν\n οὗτοι ποιοῦσιν οἱ σωτῆρες ἀξιοῦντες ὀνομάζεσθαι;\nτρέχουσιν ὀψόμενοι μὲν ταῦτα, ὀψόμενοι δὲ ἐκεῖνα,\nνῦν μὲν καλούμενοι, νῦν δὲ καὶ οὐ καλούμενοι καὶ\nτῶν κλήσεων δὲ ἐνίας αὐτοὶ σφᾶς αὐτοὺς καλοῦσι.\n \n \n\n \nπῶς γὰρ οὐχ αὑτούς, ὅταν αὐτοὶ διαπράττωνται φοιτᾶν\nἐπὶ θύρας τοὺς καλέσοντας;",
        "10":"τὴν ἀνάγκην δὲ ἂν\nλέγωσι καὶ τὸν φόβον τὸν ἀπὸ τῆς ζημίας, ἐξαπατῶσιν.\nἥ τε γὰρ δείλη καθαρὰ τοῦδε τοῦ φόβου ἥ | τε \nἀνάγκη τῆς θέας ἡμερῶν τινῶν ἐστιν, ἀλλ’ οὐχ ἁπάσης. \nοἱ δὲ ἐπὶ πάσης ἔρχονται καθ’ ἑκατέραν τῆς ἡμέρας\nμερίδα καὶ τὰ τῶν εἰσπράξεων οὐ χείρω ταύτῃ καθί-\nσταται. καίτοι πόσῳ βέλτιον καὶ ἀνθρωπινώτερον τοῖς\nἠτυχηκόσι τῶν ἀνθρώπων βοηθεῖν εἰς ὅσον ἔξεστιν\nἣ ἐν περιττοῖς θεάμασιν ἀναμένειν τὰς νύκτας, καὶ \nδειπνοῦντα Ι ποιεῖσθαι λόγους ὑπὲρ τῶν καλῶς \nἀφειμένων ἢ ὅσα τοῖς ἡνιόχοις ἐπ’ ἀλλήλους εὕρηται.\n",
        "11":"πόθεν δὴ τούτων τὰ μὲν ἠμέληται, τὰ δὲ ἐν\nσπουδῇ μεγάλῃ; δόξα τις πονηρὰ τοὺς ἄρχοντας κατέ-\nσχεν, ὅτι τὰ μὲν ἄλλα πάντα φαῦλα καὶ οὐδενὶ μόνον \nδὲ ἀγαθὸν αἱ παρὰ τῶν πολλῶν εἰς αὐτοὺς μετ’ εὐφη-\nμιῶν βοαὶ καὶ τὸ εἰδέναι χάριν ἐκείνους αὐτοῖς ἀντὶ\nτῶν ἡδονῶν ἃς πορίζουσι τῷ πλήθει. ἀφέντες οὖν\nτὸ διὰ τοῦ τὰ προσήκοντα ποιεῖν παρὰ τοῖς εὖ φρο-\nνοῦσιν εὐδοκιμεῖν, ἀφ’ ὧν ἡγοῦνται τοὺς ἀργοὺς του- \nτουσὶ καὶ κηφῆνας ἐπισπᾶσθαι, ταῦτα χαρίζονται, οἱ\nμὲν ἐκδεχόμενοι τὰ τῶν ἔμπροσθεν, οἱ δὲ καὶ προστι-\nθέντες, κἂν τύχωσι τῆς κλαγγῆς τῶν γεράνων, εὐδαι-\n \n \n\n \n μονίζουσιν Ι ἑαυτούς. εἶθ’ οἱ μὲν μεγάλοι,\nνοὶ δὲ οἱ βουλεύοντες καὶ τῇ παρ’ ἐκείνων βοηθείᾳ\nπολλάκις τὰς παρὰ τῶν ἀρχόντων ὀργὰς διαφεύγοντες.\nτοῦτο ἄλλα τε πολλὰ καὶ τοὺς δεσμώτας ἀπόλλυσιν. \n 23. οἱ δὲ περικλύζεσθαί φασιν ὑπὸ <τοῦ>\nθους τῶν πραγμάτων. ἃ δίδωσιν ὑμῖν τοσαύτας\nρας ἑκάστου μηνὸς τηνάλλως ἀναλίσκειν, ἃ δίδωσιν\nἐν Δάφνῃ καθημένοις τέρπειν τε καὶ τέρπεσθαι κακῶς.\n ἢ καὶ τότε φήσετε τοὺς ὀφείλοντας εἰσπράττειν; ἀλλ ’\n αὐτῷ τούτῳ πρώτῳ τιμᾶτε Ι τὴν εἰς ἅπαντα ἐκείνην\nἐξουσίαν τὴν ἐν τῇ Δάφνῃ, τοῦτο γάρ ἐστιν ἡ ἑορτὴ\nτὸ μηδενὸς ἀπέχεσθαι τῶν αἰσχρῶν. καὶ τοῦτο τοίνυν\nαὐτῇ χαρίζονται, βασιλεῦ, τὸ μὴ πάνυ τότε μεμνῆσθαί\nτινα τῶν τοῖς σοῖς θησαυροῖς ὀφειλομένων χρημάτων.\n",
        "12":"πάντων δὲ ἀλογώτατον εἰσπράξεων εἰς ἀπολογίαν\nμεμνῆσθαι τὸν ἄρχοντα τὸν οὐκ αὐτὸν περιιόντα καὶ\nτῶν ὀφειλόντων λα<μβανό>μενον. ἴσμεν γὰρ δι’\nσοι τὰ τοιαῦτα πράττεται, τοῦ δὲ ἄρχοντός ἐστιν\nπεῖν τε ὃ δεῖ ποιῆσαι καὶ τὸν ποιήσαντα ἐπαινέσαι\n καὶ τὸν μὴ ποιήσαντα πλῆξαι. σὺ δὲ πρὸς μὲν τοὺς\nλαμπροὺς ἑστιάτορας τὴν ἀσχολίαν ταύτην οὐ λέγεις\nοὐδ’ ὡς οὐκ ἂν δύναιο πίνειν κατακείμενος τοσαῦτα\n \n \n\n \nμέρη τῆς ἡμέρας, καὶ ἴσως οὐκ ἀδικεῖς ὑπακούων\nαῦτα τοῖς φίλοις· ἂν δέ τι τῶν μειζόνων τὴν σὴν\nἀπαιτῇ γνώμην, οὐκ ἄγεις σχολήν, ἀλλὰ βαπτίζῃ καί σε\nὁ τῶν πραγμάτων τῶν ἄλλων ὄχλος ὑφ’ αὑτῷ πεποί-\nηται, ὥσπερ τῶν πραγμάτων ἐκείνων ἃ λέγεις τοῖς μὲν \nἐκπώμασιν εἰκόντων, σωτηρίας δέ τισι φθονούντων. \n 25. Βούλομαι δέ τί σοι διηγήσασθαι τῆς τούτων\nπερὶ τὰ | τοιαῦτα ἀργίας. ἀποθνήσκει μέν τις ἐν \nἀγρῷ ξίφει νυκτός, τοῖς ἀπεκτονόσι δὲ ὑπῆρξε δια-\nφυγεῖν τῶν οἰκετῶν πρὸς τὴν ἐπίθεσιν ὑπὸ τὴν κλίνην \nὑποδύντων νομιζόντων ἀρκεῖν, εἰ διασωθεῖεν. ἐτε-\nθνήκει μὲν οὖν ἄπαις, οὓς δὲ ἐπεποιήκει τῶν ἑαυτοῦ\nδεσπότας διαθήκῃ, τούτους ἔδει κατὰ τὸν νόμον μηδὲν\nπαραλιπεῖν ἐξ ὧν ἦν ἐλπὶς ἔσεσθαί τινα δίκην. ἄν-\nθρωποι τοίνυν ἐξάγονται τῆς κώμης σαφὲς μὲν οὐδὲν \nἔχειν λεγούσης, ὑποπτεύειν δὲ τούτων εἶναι τὸ ἔργον.\n",
        "13":"οἱ μὲν οὖν κληρονόμοι προσιόντες πολλάκις ἐδέοντο\nτὸν ἐνόντα ποιήσασθαι περὶ τῆς σφαγῆς ἐξετασμόν,\nοἱ δὲ ληρεῖν αὐτοὺς ἔφασκον οὐ παραχωροῦντας τοῦ\nδικαστηρίου τοῖς ὑπὲρ τῶν χρημάτων ἄγουσι. μηνῶν \nδὲ ἑπτὰ διελθόντων καὶ οἷς ἦν ἀνάγκη τοῦ κειμένου\nφροντίζειν ἐγκειμένων τῷ τὴν ἀρχὴν ἔχοντι ποιεῖται\nμὲν τὴν πρὸ τοῦ Διονυσίου στοὰν ἀνὴρ Ι δικα- \nστήριον. μελλούσης δὲ εἰσιέναι τῆς δίκης ἀκούει μὲν\n \n \n\n \nᾀδόντων τὰ αὑτῶν ᾄσματα τῶν ἐν τοῖς σπηλαίοις οἰ-\nκούντων δεῦρο τότε ἡκόντων, ὃ ποιεῖν τοῦ θέρους\nεἰώθασιν, ἀναπηδήσας δὲ ἐκ τοῦ θρόνου τὴν ταχίστην\nἀπῆλθεν, ὡς οὐκ ὂν δίκαιον ἐκείνων φανέντων τῶν\n δικαίων τι ποιεῖν· ἀπελθὼν δὲ οὐκέτι προσεῖχε τὸν\nνοῦν τοῖς ἐπεξιοῦσιν, ἀλλὰ τοῖς μὲν ἀποστερηθῆναι\nτῆς οὐσίας αἴτιος ἐγένετο προαχθεῖσιν, ὡς ἐν μήκει\nχρόνου, μικροῦ του προσάψασθαι τῶν ἐκ τῆς γῆς, |\n πέντε δὲ ἐκείνων ἀποθανεῖν ὑποπτευθεῖσιν, οὐκ\n ἐλεγχθεῖσιν, ὧν ἂν εἷς ἐσώθη τις καὶ μάτην νομισθείς,\nτάχα δ’ ἂν καὶ ἅπαντες. πολλὰ τοιαῦτα νόμιζε καθ’\nἕκαστον ἔτος ἁμαρτάνεσθαι, βασιλεῦ. \n 27. Εἰσὶ δέ τινες οἱ πάση μὲν τέχνη κτῶνται τὸ\nπαρελθεῖν εἰς ἀρχήν, παρελθόντες δὲ οὐ τῆς αὑτῶν\n εἶναι φύσεως φασιν οὔτε βασανίζειν ἄνθρωπον τὴν\nδιὰ τῶν πλευρῶν βάσανον οὔτε ἐπὶ ξίφος παραδιδόναι\nτῷ δημίῳ. πρὸς οὓς εἴποιμ’ ἄν, ὅτι χρῆν αὐτοὺς\nἑαυτοὺς ἐγνωκότας ἰδιωτεύειν, ἀλλ’ ἐθέλειν ἄρχειν\nἀδυνατοῦντας ἄρχειν. ἄρχοντος μὲν γάρ ἐστι τὸ καὶ\n ταῦτα δύνασθαι, οἱ δὲ τὸ μὴ ἄρχειν δύνασθαι σαφῶς\n \n \n\n \nὡμολογήκασιν. εἰ γὰρ δὴ τὰ μὲν πράγματα τούτων\nἀμφοτέρων δεῖται, καὶ βασάνων καὶ θανάτων, ὁ δὲ\nκαὶ ταῦτα κἀκεῖνα φεύξεται, πῶς ἂν ἄρχων εἴη μὴ τὸ\nτῆς ἀρχῆς ἅπαν ποιῶν; βασάνῳ γὰρ τἀληθὲς ἐν\nλοῖς εὑρίσκοιτ’ ἂν μόνη τῷ τε τῶν ἐξελεγχομένων \nθανάτῳ τάχ’ ἄν τις τῶν πονηρῶν γένοιτο μετριώτερος.\n",
        "14":"τουτὶ δὲ ἄρχοντος ἔργον τὸν μὲν οὐκ ὄντα |\nζῆν ἄξιον πέμπειν ἀποθανούμενον, τοὺς δ’ ἄλλους \nτῷ φόβῳ τῶν ἴσων κατέχειν. παντὶ γὰρ τῷ τοῖς νόμοις\nἐναντία ποιοῦντι πολεμεῖν τὸν ἐπὶ τῆς ἀρχῆς προσήκει \nτὸν βοηθεῖν τεταγμένον τοῖς νόμοις. σὺ δὲ βραδὺς\nμὲν ὢν τοὺς πόδας οὐκ ἂν ἧκες περὶ τάχους ἀγωνιού-\nμενος εἰδώς, <ὡς> οὐ τῶν σῶν ποδῶν τὸ ἔργον,\nδὲ οὔτ’ εἰς φῶς ἄγειν ἀδικήματα δυνάμενος οὔθ’\nρετοῦσαν τοῖς τοῦ νόμου προστάγμασι τὴν φωνὴν παρ- \nἔχειν; εἶτα δεινὸν νομίζων, εἰ σοῦ φθεγξαμένου τις\nἀποθάνοι δικαίως, οὐχ ἡγῇ δεινόν, εἰ σοῦ σιγῶντος\nπολλοί τινες ἀποθάνοιεν οὐ δικαίως; \n 29. Ἀλλὰ δῶμεν, ὦ βασιλεῦ, τοῖς οὐκ ἀρχικοῖς\nμὲν τούτοις, δεδιόσι δὲ τὰ τοιαῦτα τῶν εἰκότων τι \nπεπονθέναι. ὅταν δὲ ἄνθρωποι ῥύακας μὲν αἵματος\n \n \n \n \n\n \nἐν τοῖς δικαστηρίοις διὰ τῶν μαστίγων ποιῶσι, τύπτωσι\nδὲ καὶ τὴν ψυχὴν ἀφέντας κωφὴν αἰκιζόμενοι γῆν καὶ\nτοὺς μὲν εἰς ποταμούς, τοὺς δὲ εἰς βρόχους ὠθῶσι\nδιὰ τὸν φόβον, ὅταν οὖν οὗτοι πέμπωσιν ἐπὶ τὰ\n δεσμωτήρια φάλαγγας, ἐρρῶσθαι δὲ φράσαντες τοῖς\nπερὶ ἐκεῖνα νόμοις ἐπ’ ἄλλοις διατρίβωσιν ὡς δὴ\nθρωποι δόξοντες εἶναι, τίς οὐκ ἂν ἀποπνιγείη;",
        "15":"ἐγὼ\nδὲ ἠξίουν αὐτοὺς εἰδέναι τε τὸ τοῦ Φοίνικος ἐκείνου\nκαὶ μιμεῖσθαι, μᾶλλον δὲ ἐπίστανται μέν, μιμεῖσθαι\n δὲ οὐκ ἐθέλουσι. τί οὖν ἦν τὸ ’κείνου; τῶν ἐν Παλαι-\nστίνῃ δεδεμένων τοὺς μὲν ἐτιμωρήσατο, τοὺς δὲ ἔλυσε\nτῷ δικαίῳ καθ’ ἑκάτερον ἀκολουθῶν. ἔπειτα κάπηλοί\nτε ἦσαν ἐν ἑκάστῳ <δεσμωτηρίῳ> καὶ πίθοι καὶ\n πώματα καὶ σὺν ᾠδαῖς ἡ Ι πόσις. οὕτω δὲ τῶν\n ἐπιρρεόντων πραγμάτων ἑκάστῳ ταχεῖαν εὕρισκε τὴν\nτελευτήν, ὥστε μηδὲν ἔτ’ αὐτῷ δεῆσαι δεσμωτηρίων.\n",
        "16":"παρελθὼν τοίνυν εἷς τις ἐρεῖ τῶν νῦν δὴ τού-\nτων ταὐτὸ καὶ αὑτῷ πεπρᾶχθαι καὶ αὐλοὺς εἰσελθεῖν\nἐκεῖσε. αὐλοὶ μὲν οὖν εἰσῆλθον, οὕτω δὲ καταγέλα-\n στον ἐποιήσατο τὴν μίμησιν, ὥστε ἐν πολὺ χαλεπω-\nτέροις τοὺς δεσμώτας γενέσθαι. οὐ γὰρ ἀπαλλαγὴν\nαὐτοῖς παρέσχε τοῦ πράγματος, ἀλλ’ ἤμειψε τὸν τόπον\n \n \n \n\n \nτοῦ δεδέσθαι μένοντος. ἐπὶ γὰρ τὸ τῆς δευτέρας ἀρχῆς\nοἴκημα πέμπει τὰ σώματα πολλοῖς πολλὰ προστιθείς,\nὥστε ἀλλήλους καταπατοῦντες ἀπώλλυντο. τοιαῦτα\nτῶν καλῶν τούτων αὐλῶν ἀπέλαυσαν οἱ ταλαίπωροι.\nεἶτ’ ἐν οὐ πολλαῖς ἡμέραις αὖθις εἶχε πλείους ἢ τρό- \nσθεν τὸ οἴκημα. καὶ ταῦτα οὐκ ἠγνοεῖτο μέν, ἐκείνῳ\nδὲ ἐδόκει. \n 32. Φανήτω δὴ κἀνταῦθα τὸ τῆς σῆς φιλανθρω-\nπίας, ὦ βασιλεῦ. καὶ ὡς μὲν ἔθηκας νόμον βοηθοῦντα\nτοῖς δεθεῖσι περὶ τὸν χρόνον, τοῦτο δέ ἐστιν εἰς τὴν \nσωτηρίαν αὐτῶν, οἶδα. οἶδα μέντοι κἀκεῖνο, ὅτι ἅπερ\nἂν οὐ κειμένου τοῦ νόμου, ταῦτα καὶ γεγραμμένου\nπέπρακται. οὐ γὰρ ὄντων τῶν βεβαιοῦν αὐτοὺς ἐθε-\nλόντων δικαστῶν γράμματά εἰσι Ι μόνον, τοῖς \nἀδικουμένοις δὲ οὐ παρέπονται ποιοῦντες αὐτοὺς \nτοῖς παρ’ ἑαυτῶν ἔργοις τῶν ἠδικηκότων κρείττονας.\n",
        "17":"ἀλλ’ ὅταν σὺ μέν, ὦ γενναῖε, νομοθετῇς ἃ προσ-\nήκει, βραχὺς δὲ τούτων ᾖ λόγος τοῖς ἐπὶ τοῦ δικάζειν\nκαὶ τὴν αὑτῶν γνώμην ἀντὶ τῶν σοὶ δοκούντων ποιῶσι\nκυρίαν, οὔτε οὐκ εἰδέναι ταῦτα ὑμᾶς καλὸν οὔτε εἰδό- \nτὰς φέρειν ῥᾳδίως, ἀλλ’ ἐν τῇ τῶν ἐπανισταμένων ὑμῖν\nμερίδι τοὺς τοιούτους θετέον καὶ μισητέον, ὥσπερ\nἐκείνους. καὶ γὰρ οὗτοι τὰ ὑμέτερα ὑμᾶς, καθ’ ὅσον\n \n \n \n \n\n \nοἷοί τε εἰσίν, ἀφαιροῦνται τά γε τῶν πονούντων ὕπερ\nτῶν ἐθνῶν καὶ ζώντων ἀτιμάζοντες καὶ οἷς ποιοῦσι\nλύοντες. εἰ δὲ εἷς ὁ πρῶτος τοῦτο τολμήσας ἐδεδώκει\nτῷ νομοθέτῃ δίκην, ἴσχυον ἂν οἱ νόμοι.",
        "18":"καὶ μὴν\n κἀκεῖνό γε ἠξίουν κάλλη προστιθέναι ταῖς πόλεσι\nφάσκοντας ἔχειν τινὰ δεῖξαι καὶ δεσμωτηρίων πρό-\nνοιαν. οὗ μεγάλα ἂν ἦν ἀπὸ μικρῶν ὀνῆσαι\nτων. ἐπειδὴ γὰρ τοῦ δεῖν ὡς πλείστους ἀνθρώπους\nἐπιθυμοῦσιν, ἐχρῆν αὐτοὺς δήπου μηδὲ τῶν δεξομένων\n αὐτοὺς ἠμεληκέναι τόπων- ὡς οὐχ οὕτω δεῖ τοῖς ἀδἐ-\nτοις τῆς ἀπὸ τῶν τοίχων φαιδρότητος, ὡς τοῖς δεδε-\nμένοις τοῦ μετ’ εὐρυχωρίας διαφέρειν τὰ κακά. \n \n \n \n"
    },
    "work":"orationes 45",
    "original-urn":"urn:cts:greekLit:tlg2200.tlg00445.opp-grc1",
    "edition":"Libanius, Orationes 45"
}
{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00538.opp-grc1-simple",
    "text":{
        "0":"\n\n \n\n XXXVIII. \n\n Φήμη ἦν συνεῖναι τὸν πλούσιον τῇ τοῦ πἐνη-\n\nτος γυναικί. ἔθηκεν ὁ πένης νόμον κελεύοντα\n\nτοὺς μοιχοὺς ἀκρίτους ἀποκτιννύναι. ἐγράψατο\n\nὁ πλούσιος. εἷλε καὶ κρίνει αὐτὸν ὁ πένης μοι-\n\nχείας. \n\n Ἡ μελέτη. \n\n εἰ μὲν ἐβούλετο τὸν νόμον, ὦ δικασταί, \n\nγενέσθαι κύριον οὑτοσὶ τὸν ἔναγχος ὑπ’ ἐμοῦ περὶ\n\n \n\n \n\n \n\n \n\n \n\n \n\n \n\n \n\n\n\n \n\n\n\nτῶν μοιχῶν τεθειμένον, οὐκ ἂν νῦν ὑμῖν ἠνωχλοῦμεν\n\nγραφόμενοι καὶ κατηγοροῦντες, ἀλλ’ ὑπῆρχεν ἂν τοῖς\n\nπερὶ τὰς γυναῖκας ἀδικουμένοις αὑτοῖς βοηθεῖν· ἐπεὶ\n\nδὲ ὁ πλούσιος ἐκεῖνο κεκωλυκὼς τοῦτο ἀναγκάζει ποι-\n\n εἰν, δέομαι πάντων ὑμῶν ἐνθυμηθέντας ὡς εἰσὶ καὶ ὑμῖν\n\nγυναῖκες οὕτω ποιήσασθαι τὴν ἀκρόασιν καὶ μὴ ταὐ-\n\nτὸν παθεῖν τοῖς περὶ τοῦ νόμου δικάσασιν ἐκείνοις,\n\nἐν οἷς ἐγὼ καὶ δικαιότατα καὶ πάσῃ συμφέροντα Γῇ\n\nπόλει λέξας τούτου καὶ τῆς τούτου δεινότητος καὶ\n\n παρασκευῆς ἀπῆλθον ἡττηθείς. ἐξ ὧν συνέβη τοῦτον\n\n μὲν φρονῆσαι μέγα, | τοὺς δὲ ἐψηφισμένους ὑπ’\n\nἐνίων ἀκοῦσαι κακῶς, ὡς ἄρα τὴν πρὸς τὸν πλούσιον\n\nχάριν περὶ πλείονος αὑτῶν τε καὶ γυναικῶν καὶ παί-\n\nδων πεποίηνται.",
        "1":"ἔοικε δὲ οὐ παντάπασιν ἄχρηστόν\n\n μοι γεγονέναι τὸ περὶ τὸν νόμον ἐκεῖνον. εἰ γὰρ καὶ\n\n \n\n \n\n\n\n \n\n\n\nμὴ γενέσθαι κύριος ἠδυνήθη διὰ τὰς ἐν τοῖς ἀγῶσι\n\nτούτου φιλοτίμους ἁμίλλας, ἀλλ’ ἄμεινόν γε περὶ τῶν\n\nἐμαυτοῦ μεγάλων κακῶν ἐδίδαξε, καὶ δέδωκεν οὐ μικρὰν\n\nἀπόδειξιν εἰς τὴν νυνὶ ταύτην κατηγορίαν ἡ κατὰ τοῦ\n\nνόμου τότε παρὰ τούτου γεγενημένη. ὃς γὰρ μόνος ἐξ \n\nἀπάντων τῶν πολιτῶν ἔδεισε μὴ γένηται τοῖς περὶ τὰς\n\nγυναῖκας ἀδικουμένοις ἡμῖν κατὰ τῶν ἀδικούντων\n\nἐξουσία τοῦ φόνου, πῶς οὐ σαφῶς ὡμολόγησεν ἐμὲ\n\nμὲν εἰκότως τὰ τοιαῦτα νομοθετεῖν, αὑτῷ δὲ καὶ πε-\n\nπρᾶχθαί τι τοιοῦτον καὶ τολμᾶσθαι καὶ οὐδὲ λήξειν; \n\n 3. πολλῆς οὖν ἀργίας <ἂν> ἦν ἅμα καὶ δυστυχίας\n\nλοῦντος ἐφ’ ἑαυτὸν τοῦ μοιχοῦ τὸν γραψόμενον μήθ’\n\nὑπακοῦσαι μήτε δίκην τῆς παροινίας λαβεῖν, προσήκοι\n\n \n\n \n\n\n\n \n\n\n\nδ’ ἂν καὶ ὑμᾶς ὀργισθῆναι καὶ δύο μιᾷ διαπράξασθαι\n\nψήφῳ, δίκην τε ὑπὲρ ὧν ἐγὼ πέπονθα λαβεῖν καὶ τοῖς\n\nοὔπω ταὐτά μοι πεπονθόσι διατρῆσαι τοὺς γάμους.\n\nοἳ καὶ μᾶλλον ἐμοῦ κερδανοῦσιν ἀπὸ τῆς δίκης. τὰ\n\n μὲν γὰρ ἐμὰ κακά, κἂν μυριάκις οὗτος ἀποθάνῃ, με-\n\nνεῖ καὶ οὐδεὶς ἂν δικαστὴς οὐδὲν αὐτῶν λῦσαι δύναι-\n\nτο, τοῖς δ’ οὔπω τούτου πεῖραν ἐν ταῖς ἑαυτῶν εἰλη-\n\nφόσι γυναιξὶν ὑπάρξει τὸ μηδὲ λαβεῖν ποτέ.",
        "2":"εἰ μὲν\n\nοὖν ἐλάνθανε τὴν πόλιν τὰ τούτῳ πεπραγμένα καθ’\n\n ἡμῶν, ἴσως ἂν ὑπ’ αἰσχύνης ἔκρυπτον σιωπῇ κακὸν\n\nἀγνοούμενον· ἐπεὶ δὲ πολὺν ἤδη χρόνον λέγοντές τε\n\nκαὶ ἀκούοντες περὶ τούτων οὐ πέπαυσθε, λόγον οὐδένα\n\nἔχει κατοκνεῖν ἐμὲ μνησθῆναι πρὸς ὑμᾶς ὧν οὐδὲ τοὺς\n\n κομιδῆ | νέους ἀνηκόους εἷναι νομίζω. \n\n 5. Καὶ μάλιστα μὲν οἶμαι δώσειν τουτονὶ τιμωρίαν\n\nὧν οὐ βούλεται σωφρονεῖν, εἰ μὴ δὴ τηλικοῦτός ἐστιν\n\n \n\n \n\n\n\n \n\n\n\nὥστε μόνῳ τῶν ἁπάντων αὐτῷ δεδόσθαι μοιχεύειν τε\n\nἃς ἂν ἐθέλῃ καὶ μήτε κατήγορον μήτε ἔλεγχον δεδοι-\n\nκέναι μηδένα, ἀλλ’ οὖν οὐδὲ τοῦτό μοι μικρὸν τὸ\n\nπερὶ τῶν ἐμαυτοῦ συμφορῶν ἐν ὑμῖν ὀδύρασθαι. φέ-\n\nρει γάρ τινα παραμυθίαν τοῖς τὰ μέγιστα ἠδικημένοις \n\nτὸ περὶ αὑτῶν εἰπεῖν. \n\n 6. Πρότερον μὲν οὖν εὖ φρονεῖν ὑπελάμβανον\n\nτοὺς πένητας γαμεῖν αἱρουμένους, τὰ μὲν γὰρ παρ’\n\nαὐτῆς ἕξειν τῆς γυναικὸς αὐτοὺς τά τε ἄλλα συμπο-\n\nνούσης καὶ τὰ ἀπὸ τῶν χειρῶν συνεισφερούσης, τὰ \n\nπλείω δὲ παρὰ τῶν παίδων εἰς ἀνδρός τε ἡλικίαν\n\nἰόντων καὶ γηροτροφούντων· νῦν δέ μοι δοκοῦσιν οἱ\n\nμὴ φεύγοντες τῶν πενομένων τὸν γάμον παραφρονεῖν\n\nκαὶ πολὺ πλέον τούτων οἱ τὰς καλὰς ἀγόμενοι γυναῖ-\n\nκας, οὐ γὰρ αὑτοῖς ἄγονται μᾶλλον ἢ τοῖς διαφθεῖραι \n\nδυναμένοις.",
        "3":"ὁποῖόν τι καὶ περὶ ἐμὲ γεγένηται. τῆς\n\n \n\n \n\n \n\n\n\n \n\n\n\nγάρ μοι γυναικὸς μετεχούσης ὥρας, ὦ δικασταί, καὶ\n\nκατὰ τοῦτο ἐπαινουμένης ἐξιούσης τε πολλάκις ἔνδοθεν\n\nκατὰ τὴν ἀεὶ συμβαίνουσαν ἀνάγκην, οἷα δὴ τὰ τῶν\n\nἐν πενίᾳ γυναικῶν αἱ τὰ τῶν θεραπαινῶν ἐπιεικῶς\n\n αὑταῖς διακονοῦσι, ταύτην οὖν οὗτος ἰδὼν τὸ μὲν\n\nπρῶτον, ὡς εἰκός, ἐθαύμασεν, εἶτα προσεῖπεν, εἶτα\n\nπροσπέμπων λόγους τε ἐρωτικοὺς καὶ χρήματα καὶ ἐλ-\n\nπίδας πολὺν χρόνον, ὡς ὕστερον ᾐσθόμην, οὐ πείθων\n\nτελευταῖον ἔπεισεν. ἡ δὲ ἐμοῦ μὲν ὑπερεώρα καὶ παρ-\n\n ὄντος ἐδυσχέραινε καὶ ἐξιόντος ἔχαιρε δήλη τε ἦν\n\nὅλως πρὸς ἕτερον ὁρῶσα.",
        "4":"τῆς τοίνυν ἐμῆς οὗτος\n\nἀπολαύων γυναικὸς εἰσιών τε παρ’ αὐτήν, ὁπότ’ ἀσφα-\n\n λἐς, ἄγων τε ὅποι βούλοιτο καταδεδουλωμένος |\n\nτὴν ψυχὴν τῆς ἀθλίας καὶ πρὸς ἅπαν ἔχων ὑπακού-\n\n οὖσαν τῇ συνεχείᾳ τῆς ὕβρεως καὶ μέθης οὐκ εἶχε\n\nλανθάνειν. καὶ ἦν ἡ πόλις μεστὴ τούτου τοῦ λόγου.\n\nκἀν τοῖς κουρείοις κἀν τοῖς μυροπωλίοις κἀπὶ τῆς\n\nἀγορᾶς κἀν ταῖς οἰκίαις πολὺ τοῦτο ἦν· μοιχεία τολ-\n\nμᾶται κατὰ τὴν πόλιν, ἔστι δὲ ὁ μὲν τολμῶν ὁ\n\n πλούσιος, τοῦτον τὸν θαυμαστὸν λέγοντες, ὁ δ’\n\nἀποστερούμενος τῆς γυναικὸς ὁ πένης, τοὐμὸν\n\n \n\n \n\n \n\n \n\n \n\n\n\n \n\n\n\nὄνομα προστιθέντες.",
        "5":"ἐγὼ δὲ τὸν πολὺν χρόνον οὐ-\n\nδὲν εἰδὼς διῆγον. οὔτε γὰρ τῶν ἐχθρῶν οὐδεὶς οὕτως\n\nἦν ὠμὸς ὥστε ὀνειδίσαι προσελθὼν τούς τε φίλους\n\nὄκνος εἶχε τοιούτων ἀγγέλους γενέσθαι. τῆς φήμης δὲ\n\nαὐξομένης καὶ τῆς αἰσχύνης ὑπερβολὴν ἐχούσης ἔδοξε \n\nτοῖς ἐπιτηδείοις τοῖς ἐμοῖς δεινὸν εἶναι μηδέποτ’ ἐμὲ\n\nταῦτα πυθέσθαι καὶ προσελθόντες καὶ βλέψαντες εἰς\n\nγῆν καὶ σιγήσαντες χρόνον τινὰ καὶ δακρύσαντες, ὦ\n\nβέλτιστε, ἔλεγον, ἔδει μὲν ἡμᾶς ἀμείνω σοι μη-\n\nνύειν ἔχειν, τῶν πραγμάτων δὲ οὐ τοιαῦτα δι- \n\nδόντων ὅτι μὲν λυπήσομεν εἰπόντες οὐκ ἀγνο-\n\nοῦμεν, εἰπεῖν δ’ ἂν εἴη μᾶλλον ἢ σιγῆσαι τῶν\n\nφίλων. καὶ διεξῄεσαν δὴ ταῦτα ἃ νῦν ἐγὼ πρὸς ὑμᾶς.\n\n",
        "6":"ὡς μὲν οὖν ἐξέστην ἐμαυτοῦ καὶ ὡς κατηνέχθην\n\nἀκούσας μικρὸν ἀπέχων μανιῶν, ἴσασιν οἱ τότε παρόν- \n\nτες, μόλις δ’ οὗν ἐπ’ ἐμαυτοῦ γενόμενος ἐσκόπουν\n\nὅπως ἂν τοῦτον ἢ ἀμυναίμην ἢ τῷ φόβῳ ποιήσαιμι\n\nβελτίω, καὶ λογιζόμενος εὕρισκον τὸν τοὺς νόμους\n\nἐν ἀρχῇ τεθεικότα τῇ πόλει τὰ μὲν ἄλλα διελόντα\n\nκαλῶς καὶ τάς τε ἀρετὰς ᾗ χρῆν τετιμηκότα καὶ τοῖς \n\nτὰ ἄλλα ἀδικοῦσιν οὐ κακῶς προσενηνεγμένον, τοῖς\n\n \n\n \n\n \n\n\n\n \n\n\n\nμοιχοῖς δὲ τούτοις οὐ πᾶν ὅσον ἐχρῆν ἐπενεγκόντα.\n\nἀλλ’ ἂν μέν τις ἀφαιρῆται τοῦτον χρημάτων, ἔδωκεν\n\n εὐθὺς ἀμυνομένῳ κτεῖναι | καὶ καθαρὸς ὁ τοῦτο\n\nδεδρακὼς νενόμισται· τὴν γυναῖκα δὲ ἂν ἀφαιρῆταί\n\n τις τὸν γεγαμηκότα, ἐκβαλὼν γράφου, φησί, καὶ\n\nτοῖς θεοῖς εὔχου δικαστηρίου τυχεῖν, κτεῖναι δὲ\n\nοὐκ ἔδωκεν.",
        "7":"ὃ δὴ καὶ πολλὰς πεποιηκέναι μοιχείας\n\nἡγούμενος νόμον ἐτίθουν, ὦ δικασταί, τοῖς ἔμπροσθεν\n\nμὲν παραλελειμμένον, σωφρονεῖν δὲ καὶ τὸν οὐχ οὕτω\n\n πεφυκότα ἀναγκάσοντα. οἱ μὲν οὖν ἐπιεικεῖς καὶ μέ-\n\nτριοι καὶ τῶν οὐ καλῶν ἐπιθυμιῶν κρείττονες ἐθαύ-\n\nμαζον, ἐπῄνουν, πάλαι τοῦτον, ἔφασαν, ἴδει κεῖ-\n\nσθαι τὸν νόμον· ὁ δὲ λαμπρὸς οὑτοσὶ καὶ μέγας καὶ\n\nτὰς τῶν πενήτων οἰκίας καταθέων εἰδὼς ἐφ’ ἑαυτῷ\n\n πρώτῳ κεισόμενον τὸν νόμον ἠγανάκτει, διέβαλλεν,\n\nἔτρεμεν, ἐμισθοῦτο ῥήτορας, ἐκράτει λόγοις τῶν δι-\n\nκαίων καὶ κεκωλυκὼς κύριον γενέσθαι τὸν νόμον παρα-\n\nκολουθῶν μοι μετὰ τῶν πολλῶν κολάκων κατεγέλα\n\nτωθάζων καὶ νομοθέτην καλῶν. \n\n \n\n \n\n \n\n \n\n\n\n \n\n\n\n 12. Πάντων οὖν βοώντων ὧς αὑτὸν ἐξελέγχει\n\nμοιχεύοντα διὰ τῆς καλῆς κατηγορίας ἥκω μεθ’ ὑμῶν\n\nαὐτὸν τιμωρησόμενος, ἂν ἄρα οἶός τε ὦ ὁ δὲ δεινά\n\nφησι πάσχειν, εἰ μηδενὸς αὐτοῦ καταμαρτυροῦντος ἀπο-\n\nλεῖται. οὐδὲν γὰρ οἴεται τὴν πόλιν ἅπασαν εἶναι, δη- \n\nμαγωγούς, ῥήτορας, ἰδιώτας, φυλὰς τοσαύτας, πολίτας,\n\nμετοίκους, ξένους, ὧν ἀπάντων ἐν ταῖς ψυχαῖς κατε-\n\nγνωσμένος περιέρχεται τὰ τούτῳ πραττόμενα καὶ εἰ-\n\nδότων ἀκριβῶς καὶ οὐ σιωπώντων. ἴστε δέ, ὦ δι-\n\nκασταί, πολλάκις μὲν εἴρηται, πολλάκις δ’ ἀκηκόατε. \n\n",
        "8":"τίνα οὖν ἄν τις μείζω μαρτυρίαν ἐν δικαστηρίῳ\n\nπαράσχοιτο τοῦ καὶ τοὺς δικάζοντας πρὶν | εἰσελ- \n\nθεῖν κατεψηφίσθαι τοῦ φεύγοντος; ὅταν οὖν τούτων\n\nοὕτως ἐχόντων ἐμὲ καλῇ συκοφάντην, καὶ ὑμᾶς μετ’\n\nἐμοῦ καλεῖ καὶ πάντας ὅσοι τὴν πόλιν οἰκοῦσι καὶ \n\nμετὰ τούτων τῶν τοσούτων τὴν θεόν. θεὸν γὰρ τὴν\n\nΦήμην εἶναι παρὰ τῶν σοφωτάτων μεμαθήκαμεν ποιη-\n\n \n\n \n\n \n\n\n\n \n\n\n\nτῶν.",
        "9":"καὶ ταύτῃ πειθόμενοι τοὺς μὲν ἀμείνους, τοὺς\n\nδὲ χείρους ἡγούμεθα. καὶ ὁ μὲν προδότης, ὁ δὲ ἀνδρο-\n\nφόνος, ὁ δὲ τυμβωρύχος, ἕτερος ἕτερόν τι τῶν τοιούτων\n\nἔδοξεν οὐχ ἑωρακότων μὲν ταῦτα τολμώμενα τῶν ταῦ-\n\n τὰ λεγόντων, τῇ φήμῃ δὲ ἀπιστεῖν οὐκ ἐχόντων, ἣν\n\nἀνάγκη τὴν ἀρχὴν ἀπὸ τῶν πεπραγμένων λαμβάνειν.\n\nκαὶ ταύτης γε τῆς θεοῦ τὰ μέγιστα ὁρῶ τὰς πόλεις\n\nἀπολαυούσας, ἢ μηδὲ τὰ λίαν ἐν σκότῳ πραττόμενα\n\nλανθάνειν ἐᾷ πάντα εἰς φῶς ἄγουσα καὶ παραδιδοῦσα\n\n τοῖς ἀνθρώποις καὶ δηλοῦσα τοὺς πάντα μηχανωμέ-\n\nνους.",
        "10":"ἐμοὶ θεράποντας καὶ θεραπαίνας οὐκ ἔδωκεν\n\nἡ Τύχη πράττουσα τὸ αὑτῆς, ἄλλοις γὰρ ἄλλα νέμει.\n\nνῦν μὲν οὖν οἰκέτας μάρτυρας καλεῖν οὐκ ἔχω, πῶς\n\nγὰρ τούς γε οὐκ ὄντας; καλῶ δὲ τὰς ὑμετέρας φωνὰς\n\n καὶ ἃ πέπυσθε τούτῳ πρὸς τὴν ἐμὴν πεπρᾶχθαι γυ-\n\nναῖκα τὴν δυστυχῆ, τὴν ὑπὸ τῆς τούτου περιουσίας\n\nκατενεχθεῖσαν.",
        "11":"οὐδὲ γὰρ αὖ τοῦτ’ ἔστιν εἰπεῖν ὧς,\n\n \n\n\n\n \n\n\n\n \n\n\n\nεἰ καὶ σφόδρα ἤρα, πείθειν γε οὐκ ἂν ἴσχυεν ἀργυρίου\n\nσπανίζων. τίς γὰρ ὑμῶν οὐκ οἶδε τὸν τούτου πλοῦ-\n\nτον μέγαν, τὸ χρυσίον, τὰς συνοικίας, τὰ ἀνδράποδα,\n\nτὰ βοσκήματα, τὴν γῆν, τοὺς καθ’ ἕκαστον μῆνα τό-\n\nκους; ἀνὴρ δὲ ὁ αὐτὸς ἐρῶν τε καὶ πλουτῶν ταχέως \n\nἂν παραστήσαιτο γυναικὸς γνώμην. οὐδὲν γὰρ οὕτω\n\nδεινὸν τρέψασθαι σωφροσύνην ὧς τὸ δύνασθαι προΐε-\n\nσθαι. καὶ γὰρ ἂν τὴν πρώτην ἀποκρούσηται πεῖραν,\n\nἕτερα ἦλθε πλείω καὶ πάλιν ἕτερα τοσαῦτα, καὶ ἡ καθ’\n\nἡμέραν προσθήκη πρὸ τῆς νίκης οὐχ ἵσταται.",
        "12":"τοῦ- \n\nτὸ, ὦ δικασταί, τοὺς προδότας ποιεῖ, τὸ μεγάλῃ τιμῇ\n\nτὰ πράγματα | τοὺς πολεμίους ὠνεῖσθαι, τοῦτο \n\nπείθει τῶν πρὸς τὴν πατρίδα δικαίων ὀλιγωρεῖν, τοῦ-\n\nτο τὰς πολλὰς εἰργάσατο μοιχείας. καί τινα ἤδη καὶ\n\nζῶσαν ἐν ἀφθόνοις ἡ τοῦ πλείονος ἐπιθυμία καθείλ- \n\nκύσεν. εἰ δὲ καὶ πλουτοῦσα γυνὴ τὸ πλέον ἐθαύμασε,\n\nτί θαυμαστὸν τὴν τοῦ πένητος παθεῖν τι πρὸς χρυ-\n\nσίον;",
        "13":"καὶ ταῦτα οὐ συγγνώμην ἔχων ἐκείνῃ λέγω,\n\n \n\n \n\n \n\n\n\n \n\n\n\nμὴ γὰρ ἔστω γυναικὶ μηδὲν τιμιώτερον ἀνδρός, ἀλλ’\n\nὅτι λόγον εἶχε τὴν οὐκ εὐποροῦσαν ἐκπλαγῆναι πρὸς\n\nτὰ πεμπόμενα χρήματα καὶ δεξαμένην ὧν ἐδεῖτο ὧν ὁ\n\nδιδοὺς ἔχρῃζεν ἀντιδοῦναι. λέγω δὲ ταῦτα οὐ κατὰ\n\n πάσης γυναικὸς πένητος, ἔστι γάρ, ἔστιν εἶναι καὶ πε-\n\nνομένην ἀνάλωτον, ἀλλ’ ὅτι τῷ πλουτοῦντι βουλομένῳ\n\nτὰ τοιαῦτα ἀδικεῖν τὸ πολλὰ κεκτῆσθαι συμπράττειν\n\nπολλαχοῦ δύναται. \n\n 19. Ὄντων τοίνυν καὶ τούτων οὐ μικρῶν τεκμη-\n\n ῥίων τοῦ τοῦτον ἃ δοκεῖ πεποιηκέναι πολὺ μεῖζόν ἐστι\n\nτὸ ῥηθησόμενον. εἰ γὰρ αὖ μὴ μοιχὸς οὗτος ἦν, ὦ\n\nδικασταί, τί τῷ νόμῳ τῷ φύλακι τῶν γάμων ἐμάχετο;\n\nμᾶλλον δέ, εἰ μὴ μοιχὸς ἦν οὗτος, φθάσας ἂν ἐμὲ\n\nτοῦτον αὐτὸς ἐτίθει τὸν νόμον τούτῳ πρὸς τὴν φήμην\n\n \n\n \n\n\n\n \n\n\n\nἀνταγωνιζόμενος καὶ φανερὸν ἅπασι ποιῶν ὅτι ἐγὼ\n\nμέντοι ὁ πονηρὸς καὶ κακῶς ἀκούων καὶ τῶν\n\nπολιτῶν τοὺς γεγαμηκότας ἀδικῶν τοιαῦτα ἐπὶ\n\nτοῖς μοιχοῖς νομοθετῶ. τίς οὐκ ἂν ἐπήνεσεν, ὦ\n\nδικασταί, τότε; τίς οὐκ ἂν ἠγάπησε; τίς οὐκ ἄν κατη- \n\nράσατο τοῖς τολμῶσί τι ἀντιλέγειν; τίς οὐκ ἂν ἐθαύ-\n\nμασε τὸν λόγον;",
        "14":"ὁ δὲ τοσοῦτον ἀπέσχε τοῦ τοι-\n\nοῦτόν τι ποιεῖν ὥστε καὶ τὸν νομοθετοῦντα ἐμὲ πολἐ-\n\nμιον ἡγεῖτο κεκραγώς, ἀπειλῶν, συνάγων κατὰ τῶν\n\nγραμμάτων τοὺς οὐ καλῶς τῷ λέγειν χρωμένους. ὅτ’ \n\nοὖν ταῦτα ἐποίεις, τότε ἐμαρτύρεις μοιχεύειν. τί γὰρ\n\nἴδει τὸν οὐδὲν ἑαυτῶ συνειδότα τοιοῦτον δεδοικέναι\n\nτὴν τιμωρίαν;",
        "15":"εἰ δὲ κατὰ τῶν ἱεροσύλων ἐτίθην\n\nνόμον, σὺ δὲ ἠγανάκτεις, οὐκ ἂν ἦν ὁμολογία τοῦτο\n\nτοῦ τὰ τῶν θεῶν ὑφῃρῆσθαι; | εἰ δὲ κατὰ τῶν \n\nτὰ κοινὰ κλεπτόντων, σὺ δὲ ἤχθου, οὐκ ἂν ἐν τοῖς \n\nκεκλοφόσιν ἦσθα; εἰ δὲ κατὰ τῶν προδιδόντων, σὺ δ’\n\nἠναντιοῦ τῷ νόμῳ, οὐκ ἂν δῆλον ἐποίεις ὡς ἔξω βλέ-\n\n \n\n \n\n \n\n \n\n\n\n \n\n\n\nπεις; οὐκοῦν καὶ νῦν τῷ τοῖς κατὰ τῶν μοιχῶν γρα-\n\nφομένοις ἀντιτετάχθαι τὸ κατὰ σαυτοῦ ταῦτα γεγράφθαι\n\nὁμολογεῖς; δεινὸν δέ, εἰ τὸ μὲν τοῖς μοιχοῖς πολεμεῖν\n\nσωφροσύνης εἶναι σημεῖον, τὸ δὲ βοηθεῖν μὴ τοῦ μοι-\n\n χεύειν δόξει τεκμήριον. \n\n 22. Οἶδα τοίνυν ὅτι τὴν μὲν φήμην φθονούντων\n\nἔργον εἶναι φήσει. φθονεῖσθαι γάρ ἐστιν εἰκὸς τοὺς\n\nεὐποροῦντας ὑπὸ τῶν πενομένων. δεῖ γὰρ ἡμᾶς, ὡς\n\nἔοικεν, ὦ δικασταί, μὴ τἄλλα μόνον, ἀλλὰ κἀν τοῖς\n\n δικαστηρίοις ὑβρίζεσθαι. τί γὰρ ἄν τις μεῖζον ἀκούσαι\n\nκακὸν ἢ εἰ τοῖς ἑτέρων τις αὐτὸν ἀγαθοῖς ἀποπνίγε-\n\nσθαι λέγοι; ἡμεῖς δὲ ἡμῖν μὲν αὐτοῖς καὶ παισὶ τἀ-\n\nγαθὰ παρὰ τῶν θεῶν αἰτοῦμεν, συμφορὰν δὲ ἡμετέραν\n\nτὴν ἑτέρων εὐτυχίαν οὐδέποτε ἐκρίναμεν.",
        "16":"ἡδέως\n\n δ’ ἂν σε ἐροίμην, εἰ μόνῳ σοὶ χρήματά ἐστι πολλὰ\n\n \n\n \n\n \n\n\n\n \n\n\n\nτῶν ἐν τῇ πόλει. ἀλλὰ μήποτε οὕτω πράξαιμεν κακῶς\n\nὥσθ’ ἔνα μόνον οἶκον εὖ πράττειν ἐν αὐτῇ. πῶς οὖν,\n\nὦ σοφώτατε, μετὰ πολλῶν εὐπορῶν μόνος φθονεῖσθαι\n\nλέγεις; εἰ γὰρ δὴ φύσει τοῦτο τοιοῦτον ἦν, πάντας\n\nἔδει τοὺς εὐπόρους πολλὰ καὶ δεινὰ παρὰ τούτων \n\nἀκούειν, εἴπερ ἀνάγκη φθονεῖσθαι μὲν διὰ τὸ πλου-\n\nτεῖν, τοὺς δὲ φθονουμένους τοιαῦτα συκοφαντεῖσθαι.\n\nἀλλ’ ὁρᾷς ὅτι καὶ τοὺς ἄλλους φιλοῦμεν | καὶ \n\nθαυμάζομεν καὶ συγχαίρομεν εὐποροῦσι καὶ συνευχό-\n\nμεθα τὰ ὄντα σφίσιν ἐπιδοῦναι καὶ κοινοὺς γονέας \n\nὀνομάζομεν τοῦ πλήθους. καὶ οὐδεὶς οὐδένα μοιχεύειν\n\nφησί. διὰ τί; διότι οὐδὲ μοιχεύει.",
        "17":"καὶ σὺ τοίνυν,\n\nεἰ σωφρονεῖν ἐβούλου, τῶν αὐτῶν ἐτύγχανες ἄν. νῦν\n\nδὲ οὐ τὸ πλουτεῖν, τὸ δὲ ἀδικεῖν τὴν φήμην ταύτην\n\nἐποίησεν, ἐπεί, εἰ μῖσος ἦν ὑπὸ φθόνου περὶ σὲ γε- \n\nγενημένον καὶ ὅπως ἀπόλῃ, ταῦτα ἐλέγετο, ἦν ἂν ἔτε-\n\nρα καὶ μείζω τούτων καὶ πολὺ δεινότερα πᾶσαν ἐκ-\n\nπολεμῶσαί σοι δυνάμενα τὴν πόλιν. τίνα ταῦτα; νεώ-\n\nτερά σε βουλεύειν ᾐτιῶντο ἂν καὶ τὴν ἰσηγορίαν δυσ-\n\n \n\n \n\n\n\n \n\n\n\nχεραίνειν καὶ μείζονα τῶν πολλῶν ἀξιοῦν εἶναι καὶ\n\nζητεῖν ἀντὶ τῶν νόμων γενέσθαι. καὶ οὐκ ἂν ἦν ἀπίθα-\n\nνος ὁ λόγος πάντων ὅσοι δὴ πώποτε δημοκρατίας κατέ-\n\nλυσαν μετὰ πλούτου τοῦτο πεποιηκότων.",
        "18":"νῦν δὲ\n\n πολλήν μοι λέγεις τῶν φθονούντων μωρίαν, εἰ βου-\n\nλόμενοί σε ποιῆσαι κακῶς μὴ μειζόνως ἐποίουν. τότε\n\nμὲν γὰρ ὅλην ἄν σοι τὴν πόλιν ἐπῆγον, νῦν δ’ οὐ\n\nτοσούτους ἐπὶ σὲ τῶν πολιτῶν ἐκίνουν. οὐ γὰρ ἴσον\n\nεἰς ὀργὴν δουλείας φόβος καὶ γυναικὸς ὕβρις. διὰ τί\n\n οὖν ἐκεῖνο ἀφέντες τοῦτο λέγουσιν; ὅτι τὸ μὲν οὔπω\n\nδιανενόησαι, τὸ δὲ εἴργασαι. εἶθ’ ὥσπερ ὑπὲρ τῶν\n\nκαλούντων σε μοιχὸν δεδιὼς μὴ ψευδῆ δόξαιεν λέγειν,\n\nἦλθες νόμου κατηγορήσων οὐκ ἐῶντος μοιχεύειν δει-\n\nκνὺς ὧς ἔργα τὸν νόμον ἐποίησε. \n\n 26. Καὶ τίνα, φησί, παρέβαινον ἐν τῷ κατη-\n\nγορεῖν νόμον; καὶ τί δέ; οὐκ ἐξῆν μοι κατηγο-\n\nρεῖν; ἢ τῶν ἀτί·μων εἰμί τις; σὺ δὲ οὐκ εἶ μὲν\n\nἄτιμος, ἦσθα δὲ ἂν εἰκότως παῖδας ἑτέρων ἀτίμους\n\nπεποιηκώς, οὐδ’ αὖ μὴ μετέχων τῆς περὶ ταῦτα ἐξου-\n\n σίας ἐγράφου, μετεῖχες γάρ. κρίνεται δὲ οὐ τοῦτο τή-\n\n \n\n\n\n \n\n\n\n \n\n\n\nμερον, εἴτ’ ἐξὸν εἴτ’ οὐκ ἐξὸν ἐγράφου, | ἀλλ’ \n\nεἰ μὴ τῷ γράψασθαι σαυτοῦ καταμεμαρτύρηκας, ἐπεὶ\n\nκαὶ βαδίζειν διὰ τῶν στενωπῶν ἔξεστι καὶ βαδίζοντα\n\nἄνω βλέπειν, ἀλλ’ ἐὰν πολλάκις διὰ ταὐτοῦ βαδίζῃς\n\nοὐκ ἀγούσης ἀνάγκης καὶ βλέπῃς ἄνω πολλάκις γυ- \n\nναῖκα νέαν καὶ καλὴν οὐδέν σοι προσήκουσαν περι-\n\nσκοπῶν, ποιεῖς μὲν ἃ μὴ κεκώλυται νόμῳ, ποιῶν δὲ\n\nἐφ’ ὅτῳ ταῦτα ποιεῖς δεικνύεις.",
        "19":"οὕτω δὴ καὶ νῦν\n\nτοῦ γεγράφθαι μὲν οὐκ ἀπαιτοῦμεν δίκην οὐδὲ τοῦτ’\n\nἔστι τὸ ἔγκλημα, τὸ γεγράφθαι δὲ σημεῖον ὧν ἐγκα- \n\nλοῦμεν ἀξιόπιστον εὑρίσκομεν, καὶ τὸν ἀπὸ τοῦ κατα-\n\nληφθῆναι θάνατον ἀνελὼν τῷ παρὰ τῆς ψήφου σαυ-\n\nτὸν ὑποτέθεικας. οὐ γὰρ ἔτ’ ἂν ἔχοις ἅ γε ὡμολόγηκας\n\nἀρνεῖσθαι. τοῦ νόμου γὰρ ὁ μῶμος τὴν τῆς μοιχείας\n\nὁμολογίαν ἔχει. \n\n 28. Ἀλλ’ οὐ διὰ τοῦτο, φησίν, ἐγραψάμην,\n\nὁρῶν δὲ αὐτὸν οὔτε δίκαια οὔτε συμφέροντα\n\nλέγοντα. πῶς οὐ δίκαια, πρὸς Δῖός; οὐ δίκαιον τοῦ\n\nγήμαντος ἢν ἠγάγετο εἶναι; οὐ δίκαιον τῇ πόλει γνη-\n\n \n\n \n\n \n\n \n\n\n\n \n\n\n\nσιοὺς τίκτεσθαι παῖδας; τί δ’ οὐχὶ καὶ συμφέρον τὰς\n\nγονὰς τοῖς πατράσιν ἀνυπόπτους; εἷναι; οὕτω γοῦν\n\nμετ’ εὐνοίας πλείονος καὶ στρατεύοιντ’ ἄν.",
        "20":"ἀλλὰ\n\nτὸ ἄκριτον κτείνειν οὐ δίκαιον. καὶ τί δεῖ κρί-\n\n σεως, ὅταν ἐπὶ τῆς εὐνῆς τῆς ἐμαυτοῦ σε λάβω; τί\n\nδεῖ φαινομένου τοῦ κακοῦ λαγχάνειν δίκην; ἂν δ’ ὁ\n\nπαρελθὼν εἰς ἀλλοτρίαν οἰκίαν καὶ συμπεπλεγμένος\n\nἀλλοτρίᾳ γυναικὶ καὶ ἀντὶ τοῦ γήμαντος συγκατακεί-\n\nμενος μὴ σφάττηται εὐθὺς ἐπὶ τῆς κλίνης ἐν ᾗ ταῦτα\n\n ὑβρίκει, ἀλλ’ εἰς δικαστήριον καλῆται καὶ νόμους με-\n\nμελετηκὼς εἰσίῃ καὶ τοὺς ἐξαιτησομένους εἰσάγῃ καὶ ὁ\n\nτὰ τοιαῦτα πεπονθὼς ξίφους ὄντος καὶ πικρᾶς οὕτω\n\nμίξεως ὁρωμένης ἀνέχηται καὶ προπέμπῃ τὸν μοιχὸν\n\n | ὥσπερ εὐεργέτην μέχρι θυρῶν, ταῦτα, ὦ πλού-\n\n σιὲ, δίκαια; τὸ δὲ χρήσασθαι θυμῷ καλῷ πρὸς φόνον\n\nοὐ δίκαιον, ἀλλὰ τὸ τῆς ὑστεραίας ἀνέχεσθαι τῶν\n\nπαραμυθουμένων καὶ φοβούντων καὶ λέγ’ ὄντων καὶ]\n\nσὺ δὲ οἴσεις τὸν πλούσιον; οὐ γὰρ κακόν τι\n\nπροσλαβὼν ἕτερον ἄπει; \n\n 30. Πῶς οὖν, ἐρεῖς, εἴπερ δίκαιον τοῦτ’ ἦν,\n\n \n\n\n\n \n\n\n\nοὐκ ἦν ἐν τοῖς παλαιοῖς νόμοις; πόσα δὲ καὶ ἄλλα\n\nτῶν νυνὶ δικαίων οὐκ ἦν ἐν τοῖς παλαιοῖς νόμοις, ἃ\n\nπροιὼν ὁ χρόνος εὗρεν. οὐ καθ’ ἕκαστον ὧς εἰπεῖν\n\nμῆνα νόμους ὁρᾷς τοὺς μὲν λυομένους, τοὺς δὲ γρα-\n\nφομένους τῶν πραγμάτων αὐτῶν τὰ τοιαῦτα εἰσηγου-\n\nμένων, ὅτι βέλτιον τοῦτ’ ἀντ’ ἐκείνου κρατεῖν; εἰ γὰρ\n\nκαὶ πάνυ θαυμάσιοι τὴν φύσιν οἱ πάλαι τεθεικότες\n\nτοὺς νόμους, ἀλλ’ ἄνθρωποί γε, διαφυγεῖν δέ τι τῶν\n\nδεόντων ἀνθρώπου διάνοιαν οὐδὲν θαυμαστόν.",
        "21":"ὁ\n\nμὲν οὖν νόμος τοῦ νόμου βελτίων καὶ διὰ τοῦτο τοῖς \n\nἄλλοις ἅπασιν ἤρεσκε, σὲ δὲ ἐλύπει μόνον καὶ διὰ\n\nτοῦτο ἠγανάκτεις. καίτοι πονηρός γε ὢν πάντας ἂν\n\nεἶχεν ἀγανακτοῦντας. ἀλλ’ οὐ τὰ σὰ νοσοῦσι. διόπερ\n\nοὐδ’ ἐδεδοίκεσαν. τὴν τοίνυν τῶν ἄλλων σιωπὴν μᾶλ-\n\nλον ἄν τις ποιήσαιτο σημεῖον τοῦ λυσιτελεῖν τὸν νό- \n\nμον ἢ τὸν τούτου φόβον τοῦ μὴ συμφέρειν.\n\n",
        "22":"Καὶ μὴν ἐνίκων, φησίν. ἀλλὰ κακῶς. πόσοι\n\nδὲ πρὸ σοῦ πλούσιοι νενικήκασι κακῶς. ἠσέβησαν\n\nοὖν οἱ δικάσαντες; οὐ μὰ Δία, ἀλλ’ ἐξηπατήθησαν.\n\nἔστι δὲ | οὐκ ἴσον ἑκόντα προέσθαι τὸ δίκαιον \n\n \n\n \n\n\n\n \n\n\n\nἢ παρακρουσθῆναι. τὸ μὲν γάρ ἐστι τῆς τοῦ χαριζο-\n\nμένου κακίας, τὸ δὲ τῆς τῶν τἀληθῆ διαστρεφόντων\n\nτέχνης. μέμψαιτο δ’ ἂν οὐδεὶς ἀντὶ τοῦ δράσαντος\n\nτὸν πεπονθότα. οὐδὲ γὰρ ὁ κῆρυξ τούτους ἀφιεὶς ἐκεί-\n\n νοῖς καταρᾶται. μὴ τοίνυν με διάβαλλε πρὸς ἐκείνους\n\nτοὺς δικαστὰς οἱ μετ’ ἐμοῦ παρὰ τῆς σῆς ἠδίκηνται\n\nῥώμης ᾖ πολλῇ πανταχοῦ κέχρησαι, ἐπ’ ἀγορᾶς, ἐν\n\nβουλευτηρίῳ, ἐν ἐκκλησίαις, ἐν δικαστηρίοις. οὐκοῦν\n\nἐκράτεις μὲν οὐ δικαίως, νόμον δὲ καλῶς ἔχοντα καὶ\n\n βοηθοῦντα τοῖς γεγαμηκόσιν ἔδεισας, τῷ δέει δὲ τὸ\n\nμοιχεύειν ὡμολόγησας. \n\n 33. Τὴν δ’ ἀπὸ τοῦ γράψασθαι, φησίν, ὑπ-\n\nοψίαν ἔδεισα ἴσως. ἀλλ’ ἦν μεῖζον ἐν τῷ μὴ γρά-\n\nψασθαι τὸ δέος. τὸ μὲν γὰρ εἶχε φόνον, τὸ δὲ κρίσιν.\n\n καὶ πρὸς μὲν τοῦτο τῶν λόγων οὐκ ἀπορήσειν <ἔμελλεν>,\n\nπρὸς ἐκεῖνο δὲ ἕξειν οὐδέν. ἡγήσατ’ οὖν ἀσφαλεστέραν\n\nτῆς πρὸς τὸ σιδήριον τὴν πρὸς τὰ τεκμήρια μάχην. \n\n 34. Χωρὶς δὲ τούτων πολλὰ καὶ θεῶν ὀργῇ ποι-\n\n οὖσιν ἄνθρωποι, δι’ | ὧν αὐτοὶ σφῶν αὐτῶν\n\n \n\n \n\n \n\n \n\n \n\n\n\n \n\n\n\nἀναφαίνονται κατήγοροι καὶ τοὺς κρίνοντας αὐτοὺς αἷς\n\nπαρέχουσιν ἐπισπῶνται λαβαῖς. καὶ νῦν πλείους ἐκεῖ-\n\nνοι τῆς τούτου κακίας ποιοῦντες τὰς ἀποδείξεις δεύ-\n\nτέρα τοῖς προτέροις σημεῖα προσέθηκαν.",
        "23":"τί δ’, εἰ\n\nτὴν μὲν ἐκ τῆς ὑποψίας αἰσχύνην ᾔδει ῥᾳδίως πολὺν \n\nἤδη χρόνον ἐν αὐτῇ βεβιωκώς, τὸν δὲ κρινοῦντα αὐ-\n\nτὸν οὐκ ἐνόμιζεν ἔσεσθαι διὰ τὸν πλοῦτον καὶ τὴν\n\nὑπερηφανίαν καὶ τὰς πανταχοῦ τραγῳδουμένας χορη-\n\nγέας; ἀπὸ τῆς αὐτῆς τοίνυν αἰτίας αὐτὸς ἐδίωκεν, ἀλλ’\n\nοὐ δι’ ἑτέρου τοῦτο ἔπραττε. τῶν μὲν γὰρ βελτίστων \n\nοὐδένα ἂν ἔπειθε, κόλαξ δὲ οὐκ ἂν εἶχεν ἐπεισάγειν\n\nτοῖς περὶ τοῦ νόμου λόγοις αὑτοῦ τε καὶ προγόνων\n\nλειτουργίας. \n\n 36. Καὶ πόσῳ, φησί, βέλτιον θηράσαντα ἔλ-\n\nκειν, ἀλλὰ μὴ διώκειν ἀπὸ σημείων. ὅτι χαλεπὸν \n\nτῷ πένητι τἀς ὑπὲρ τῆς τροφῆς ἀφέντα φροντίδας\n\nμοιχὸν φυλάττειν καθήμενον. ἔπειθ’ ὑπὲρ μὲν τοῦ\n\nκτεῖναι λαβὼν πᾶν ἂν ὑπομεῖναί μοι δοκῶ, κρίνειν δὲ\n\nκαὶ τότε | μέλλων τί μὴ τοῦτ’ ἤδη ποιῶ; τίνα \n\n \n\n \n\n\n\n \n\n\n\nτῶν τεκμηρίων κατεγνωκὼς ἀσθένειαν; οὐ μυρίους\n\nἴσμεν ὑπὸ τούτων ἁλόντας; δότω δὴ καὶ αὐτὸς δίκην\n\nὑπὸ πολλῶν καὶ λίαν ἐναργῶν ἐξεληλεγμένος.",
        "24":"ὑπὲρ\n\nὧν ἐπίστασθε, ὦ δικασταί, ψηφιεῖσθε τήμερον. ἃ πέ-\n\n πραχε πολλάκις μὲν εἰρήκατε, πολλάκις δὲ ἀκηκόατε.\n\nπερὶ ὧν τοῖς ἀπιστοῦσιν ὀμωμόκατε. ὑμεῖς τοῦτον\n\nὁρῶντες ἠγανακτεῖτε καὶ προσιόντος ἀπεφεύγετε. πολ-\n\nλάκις ὑμεῖς τοῦτον ἀπὸ τῆς πράξεως ὠνομάζετε μᾶλλον\n\nἢ οὗπερ ὁ πατὴρ ὀνόματος ἔθετο. καὶ τὸν μοιχὸν εἰ-\n\n πών τις τοῦτον ἂν εὐθὺς ἐδήλωσε.",
        "25":"καὶ τῆς ἐμαυ-\n\nτοῦ με συμφορᾶς ἀναισθήτως ἔχοντα ᾐτιᾶσθε· οὐκ\n\nὦτα ἔστι τούτῳ τῷ ταλαιπώρῳ; οὐκ ὀφθαλμοί;\n\nοὐ συγγενεῖς; οὐ φίλοι; οὐκ οἶδεν οὐδέν; οὐκ\n\nἀκήκοεν οὐδέν; πότε διδάξει τὸν πλούσιον εἰς\n\n δικαστήριον εἰσελθὼν ὧς τῆς ἡδονῆς ταύτης\n\nοἱ καρποὶ πικροί; καὶ ἐπειδὴ βραδέως ᾐσθόμην ὡς\n\nοὐκ ἔτ’ ἔχω τὸ γύναιον, πολλοὶ τῶν γεγαμηκότων ἐδέ-\n\nοντό μου προσιόντες, ὅπως ἐκκόψαιμι τὸν λυμεῶνα\n\nτοῦτον, καὶ δοίης, φασί, περὶ τῶν γυναικῶν\n\n θαρρεῖν. \n\n \n\n \n\n\n\n \n\n\n\n 39. Ἥκω δὴ τοῦτο δράσων καὶ βοηθήσων ὑμῖν,\n\nοὐ γὰρ ἐμαυτῷ γε. τὸ γὰρ ἐμὸν ἀνίατον, ὑμέτερον δ’\n\nἂν εἴη τὸ κέρδος τῶν οὔπω τοιαῦτα θρηνούντων. κοι-\n\nνὴν μὲν οὖν ἀπάντων δίκαιον εἶναι τὴν σπουδήν,\n\nφερόντως δ’ ἂν οἱ πενόμενοι φροντίζοιεν ὧν οὗτος \n\nμεμάθηκε καταφρονεῖν καὶ καθ’ ὧν χρῆσθαι τῇ με-\n\nλέτῃ. εἰ γάρ, ὃ μὴ γένοιτο, ἀποφύγοι καὶ τοῦτο αὐτῷ\n\nδοίητε, τίς ἔσται λαβὼν ἐξουσίαν ὅς φοβούσης τῆς\n\nψήφου τοιαῦτα ἔδρα;",
        "26":"οὐκ ἐμοὶ μόνον | γύ- \n\nνάιον ἔστιν, ὦ δικασταί, καλόν, ἀλλ’ ἴσως καὶ ὑμῶν \n\nτισιν. οὗτος μὲν γὰρ ἀκριβῶς οἶδεν, ὅσοις, ἐγὼ δὲ\n\nοἶμαι, τισί. δείσατε τοίνυν ὅσοις ἔστι, μᾶλλον δὲ ἁπλῶς\n\nἅπαντες οἷς εἰσὶ γυναῖκες, δείσατε. ὡς τοῖς γε ἐπὶ\n\nτοῦτο ἐνεχθεῖσιν ἀκούω τέρψιν αὐτὸ τὸ μοιχεύειν ἔχειν,\n\nκἂν μὴ κάλλους ἀπολαύειν ᾖ. \n\n 41. Εἰ δὲ δὴ καὶ θεῶν τις ὑμῖν ἠγγυᾶτο μὴ προσ-\n\nάψεσθαι τοῦτον, ὦ δικασταί, τῶν ὑμετέρων οἰκιῶν,\n\n \n\n \n\n\n\n \n\n\n\nοὐκ ἂν εἰκότως ἐμὲ καὶ οὕτως ἠλεεῖτε, ᾧ παῖδες εἰσί\n\nτε καὶ οὐκ εἰσί; ποτὲ μὲν γὰρ εἶναι δοκοῦσιν ἐμοί,\n\nποτὲ δὲ οὐκ ἐμοί. καὶ κάθημαι βουλευόμενος· ἐκβαλῶ\n\nτῆς οἰκίας ὧς οὐκ ἐμούς; ἀλλὰ θρέψω καὶ σπέρμα\n\n ἐμαυτοῦ νομίσω;",
        "27":"εἰ δὲ καὶ λίαν τοῦθ’ οὕτως ἔχει,\n\nθῶμεν γάρ, ὦ δικασταί, τίς τῶν ὀνειδῶν αὐτοὺς ῥύ-\n\nσεται; τῖς ἀνέξεται μετὰ παρρησίας πολιτευομένων; τίς\n\nοὐκ ἐπιστομιεῖ; τίς οὐκ ἀφέλξει τοῦ βήματος; τοὺς\n\nδὲ οὐδὲ ἐξ οὗ γεγόνασιν εἰδότας λέγειν τολμᾶν\n\n καὶ δημηγορεῖν; οὐκοῦν ἀνάγκη συγκαλυψαμένους\n\nἀποτρέχειν;",
        "28":"καὶ τί λέγω τοὺς παῖδας; οὐ γὰρ καὶ\n\nαὐτὸς ἀπολώλεκα τὴν φωνήν; εἰ γάρ ποτε παρελθὼν\n\nεἴποιμί τι τῇ πόλει μὲν συμφέρον, λυπηρὸν δὲ ἐνίοις,\n\nεὐθύς τις ἐπαναστὰς ἐρεῖ· καλῶς γε ἡμῖν οὗτος\n\n φυλάξει τὴν πολιτείαν, καὶ γὰρ τὴν οἰκίαν τὴν\n\nαὑτοῦ. τῇ δὲ τῆς γυναικὸς συγγενείᾳ μετέσται χώρας\n\nτινὸς βελτίονος; πόθεν; \n\n 44. Ὁρᾶθ’ ὁπόσων ἀτιμίαν εἷς ἀνὴρ κατέχεε. διὰ\n\nτί, γενναῖε καὶ πλούσιε; τίνος ταύτην ἀδικήματος ἐπρά-\n\n ξω δίκην; χρυσίον σε ἀφειλόμην; ἀλλ’ ἀργύριον; ἀλλ’\n\n \n\n \n\n \n\n\n\n \n\n\n\nἐσθῆτα; ἀλλ’ ἐγγὺς τῶν σῶν ἀγρῶν χωρίον πριάμενος\n\nἀπετεμόμην τῆς γῆς; οὐδὲν τούτων εἴποις ἂν τῶν γε\n\nοὐ πεπραγμένων.",
        "29":"διὰ τί οὖν ὃ μόνον ἦν μοι κτῆ-\n\nμα, γυνὴ γὰρ πένητι κτῆμα μόνον, τοῦτο ὑφελόμενος\n\nἔχεις; κάλλους ἐπεθύμεις; εἶτα | ἐν ταῖς ἑταίραις \n\nτοῦτο οὐκ ἐνῆν; ἀλλ’, οἶμαι, ταύταις μὲν χρώμενος \n\nοὐδένα ἂν ὕβριζες οὐδὲ ἠδίκεις οὐδὲ ἐποίεις ἄθλιον,\n\nἡδονὴ δὲ ἦν σοι τὸ ταῦτα δύνασθαι. διὰ τοῦτο τὰς\n\nμὲν ὑπερέβης, ἐμοὶ δὲ ἐπέθου. εἶτ’ οὐ καταψηφιεῖσθε\n\nτούτου τοῦ τὰ τοιαῦτα τρυφῶντος, ἀλλ’ ἀνέξεσθε χο- \n\nρηγίας λέγοντος καὶ τριηραρχίας καὶ ὧς ἡμεῖς\n\nοἱ πένητες οὐδαμοῦ;",
        "30":"ἀλλ’ οὐκ ἄξιον, ὦ δικασταί,\n\nτῶν τοιούτων ἀναλωμάτων τοιούτους ἀπαιτεῖν τοὺς\n\nμισθούς. οὔτε γὰρ ἔννομον οὔτ’ ἀνεκτόν. ἀρκείτω γὰρ\n\nαὐτοῖς, ἂν ταῦτα καλῶς καὶ προθύμως ποιῶσιν, ἐπ- \n\nαινεθῆναι, μοιχείας δὲ ἐξουσίαν μηδεὶς ἐν δημοκρατου-\n\nμένῃ πόλει ζητείτω. εἰ γὰρ οὐδὲ τοῖς ἀριστεύουσι, παρ’\n\nὧν ἡ σωτηρία τῇ πόλει, τοῦτο δώσομεν, πῶς οἱ μικρὰ\n\nἀπὸ πολλῶν εἰσφέροντες λάβωσιν;",
        "31":"ἡμεῖς ἀπὸ χρη-\n\nμάτων μὲν οὐδὲν ὠφελεῖν τὴν ἐνεγκοῦσαν ὁμολογοῦμεν, \n\nοὐ γὰρ ἔστιν ἡμῖν οὐδ’ ἐποίησεν ἡμᾶς τῶν εὐπόρων\n\n \n\n\n\n \n\n\n\nἡ Τύχη, ἃ δ’ ἂν ἀπ’ ἀνδρῶν εὔνων τε ὑμῖν καὶ προ-\n\nθύμων γένοιτο πάντα πεπλήρωται καὶ οὐκ ἂν ἐλέγξαις\n\nἡμᾶς ἐν ταῖς τοιαύταις εἰσφοραῖς κακοὺς ἢ βραδεῖς. \n\n 48. θαυμάζω δὲ εἰ μηδὲ τούτους οὓς εἰσήγαγες ὑπὲρ\n\n σοῦ δεησομένους αἰσχύνῃ, οἳ οὐκ ἐλάττω σου περὶ\n\nταῦτα ἀνηλωκότες ἔχοντες αὑτῶν εἰπεῖν πολλὰς μὲν\n\nἐπιδόσεις, πολλὰς δὲ λειτουργίας ὅμως ἐπίστανται σω-\n\nφρονεῖν, ἐπεὶ καὶ νῦν ἄκοντές μοι δεῦρο εἰσεληλυθέναι\n\nδοκοῦσι κατεγνωκότες μὲν τῶν τούτῳ τετολμημένων καὶ\n\n εἰδότες ὧς διὰ τοῦτον τὸ πλουτεῖν διαβέβληται, ταῖς πολ-\n\nλαῖς δὲ ἱκεσίαις αὐτοῦ καὶ τοῖς δάκρυσιν ἠναγκασμένοι.\n\nοἷς πολλὰ ἀγαθὰ γένοιτο καλῶς τοῖς οὖσι χρωμένοις. \n\n 49. Ἀλλ’ οὐχὶ σὺ τοιοῦτος, ὦ κατὰ τῶν πενήτων\n\nπλουτῶν, ἀλλ’ οἴει δεῖν ἃ τοῖς τυράννοις, ταῦτα ἐξεῖ-\n\n ’ναι σοὶ μενόντων ἤδη τῶν νόμων. ἀλλ’ οἵδε σε ἀπ-\n\nάξουσι τήμερον ὧς ἐμὲ καὶ οὐ γένοιο ἂν δυνατώτερος\n\nRIV 568 | τῶν δικαστηρίων ἐν τούτῳ. τεθνεῶτος δὲ σοῦ\n\nτάχ’ ἂν ὑπάρξειε καὶ τῷ νόμῳ τεθῆναι τῆς σῆς ἀπηλ-\n\nλαγμένῳ δυναστείας. \n\n \n\n \n\n"
    },
    "work":"declamationes 38",
    "original-urn":"urn:cts:greekLit:tlg2200.tlg00538.opp-grc1",
    "edition":"Libanius, Declamationes 38"
}
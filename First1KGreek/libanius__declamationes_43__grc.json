{
    "meta":"chapter-section",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00543.opp-grc1-simple",
    "text":{
        "0":{
            "0":"\n καὶ ἡ γυνὴ φιλόπολις καὶ ὁ δῆμος φιλε- R IV 798\n\nλευθέριος. ἡ μὲν ἄρτι τοὺς νόμους ἀπέδωκεν, ὁ δ’\n\nὑπὸ νόμοις αὖθις ποιεῖται τὰ πράγματα. μάχονται δὲ 10\n\nἄρα, ὥσπερ καὶ γνῶμαι γνώμαις καὶ ψηφίσματα ψη-\n\nφίσμασιν, οὕτω καὶ νόμοι νόμοις. κατὰ περίστασιν\n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nμέντοι καὶ οὐ φύσει τοῖς γε ἀληθῶς νόμοις τὸ μάχι-\n\nμον. ἅτερος δὲ τῶν στασιαζόντων τὸν ἕτερον προβα-\n\nλεῖται τῶν νόμων. τὸ δὲ ἀγώνισμα καὶ ἀμφοῖν ὑπὲρ\n\nτῆς πόλεως, τῷ μέν, ἔνα δευτέρας τυραννίδος ἐλπὶς\n\n ἐκκεκόψεται, τῷ δ’ ὑπὲρ τῆς τυραννοκτόνου λέγοντι\n\nκαὶ τῶν ἐκείνης παίδων, ἔν ἡ τυραννοκτόνος οὐ παν-\n\nτελῶς ἄμισθον ἔχῃ τὸ τρόπαιον.",
            "1":"ἔοικε δὲ τὸ ζήτημα\n\nτοῦτο τῷ προειλημμένῳ. οἱ γὰρ δικασταὶ πρὸς τῆς\n\nἐξαιτουμένης τοὺς παῖδας τὴν πολιτείαν ἀπέλαβον, ἐφ’\n\n ᾧ καὶ δυσχερῶς ἄν τισι μὴ τὰ φίλτατα ἀποδοῦναι\n\nαὐτῇ ψηφίσασθαι δόξαιεν. ἀλλ’ οὗτοι καὶ τὸ τοῦ τυ-\n\nράννου τοῦ πατρὸς μῖσος ἀντιταλαντευέτωσαν καὶ παρ-\n\nευθὺ τὸ προειλημμένον τοῦ ζητήματος ἰσοστατοῦν\n\nἐλεγχθήσεται. δύο γὰρ οὗτοι καὶ δύο πάθη ἀντικεί-\n\n μένα, πατὴρ καὶ μήτηρ, τυραννοκτόνος καὶ τύραννος,\n\nὀργή τε καὶ ἔλεος, καὶ νόμοι ἐπίσης καὶ ἄμφω δημοτι-\n\nκοὶ καὶ πολίταις μισοτυράννοις ἀνυσιμώτατοι.",
            "2":"ἐπὶ\n\nμὲν γὰρ τοῦ προειλημμένου ἐκείνου ὅπερ ὁ τεχνικὸς\n\n ἡμῖν παραδίδωσιν ἡ τῆς μοιχείας | ὕβρις ἰδική\n\n τις ἦν πρὸ τὸν ἄνδρα, κοινὸν δὲ τὸ ἀπὸ τῆς τυραν-\n\nνοκτονίας ὄφελος καὶ τὸ πλέον εἶχεν ἐκεῖσε ὡς ἀπὸ\n\n \n\n \n\n\n\n \n\n\n\nκοινωφελεστέρας τῆς ἀριστείας ἡ τὴν ἄνοδον ὑποδεί-\n\nξασα· ὧδε δὲ καὶ τὸ λαβεῖν τοὺς παῖδας καὶ τὸ μὴ\n\nλαβεῖν καὶ ἄμφω κοινὰ καὶ τὸ ἀπὸ τούτων ἀποβησό-\n\nμενον, ὁποῖόν ποτ’ ἂν ᾖ, ἐς ὅλον, οἶμαι, τὸν δῆμον\n\nἐνσκήψεται.",
            "3":"εἰ μὲν οὖν ἐφεῖτο γυναῖκα ἐπὶ βήματος \n\nλέγειν, οἶκτος ἂν ἦν τὸ πᾶν τοῦ λόγου καὶ δάκρυα·\n\nνῦν δ’ ἐπειδὴ ἄλλος ἀντ’ αὐτῆς κατέχει τὸ βῆμα, ἐν\n\nοἶς μὲν τὰ τῆς μητρὸς παθαίνεται τὸ πάθος ἐνδείξε-\n\nται, ἐν οἶς δὲ ἄλλως ἀγωνίζεται δριμύξεται τὰ ἐναγώ-\n\nνια.",
            "4":"ἕξει δέ τινα καὶ μετρίαν τοῦ τυράννου κατα- \n\nφορὰν ὁ λόγος καὶ τοσοῦτον ὁπόσον αὐτῷ χρησιμεύσει\n\nπρὸς τὸ τῆς γυναικὸς ἀποσεμνῦναι τὴν τόλμαν μετὰ\n\nπολλῆς ἔτι τῆς ἐκπλήξεως καὶ τοῦ θαύματος. εἶτε\n\nγὰρ οὐκ ἀγανακτεῖν σκήψεται κατὰ τοῦ τυράννου,\n\nὕποπτος ἔσται καὶ τῇ πόλει διαβληθήσεται ὡς ὑπὲρ \n\nτοῦ τυράννου ταῦτα σπουδάζων, οὐχὶ τῆς τυραννοκτό-\n\nνου, εἴτε δ’ οὖν πάνυ καταφέροιτο τοῦ τυράννου, μὴ\n\nκαὶ κατὰ τῶν ἐκείνου παίδων δοκοίη ἄντικρυς παρο-\n\nξύνειν τὸν δῆμον, οὗπερ τοὐναντίον ἅπαν προὔθετο.\n\nτὸ δὲ τὰ τῆς τυραννίδος πάντα ἐκτραγῳδεῖν περιττόν, \n\n \n\n \n\n \n\n \n\n\n\n \n\n\n\nἔγνωσται γὰρ οὐχ ἧττον τοῦ λέγοντος τοῖς ἀκούουσιν,\n\nἄλλως τε καὶ λυπήσει μᾶλλον τὸν δῆμον ἤπερ ἐφέλξεται. \n\n"
        },
        "1":{
            "0":"\n 1. Ἔδει μέν, ὦ ἄνδρες, τὴν οὕτω διὰ τοὺς νόμους\n\n προδεδωκυῖαν τὰ φίλτατα καὶ διπλῆν ἀριστείαν ὑπὲρ\n\nτῆς πόλεως ἀνῃρημένην οἷς τε τὸ θῆλυ τοῦ γένους\n\nὑπὲρ τῶν νόμων ἀπήλεγξε καὶ μετὰ τυραννοῦντος\n\nἀνδρὸς καὶ μείζω τύραννον ἄλλον, τὴν φύσιν, ἐτρέ-\n\nψατο μήτε νῦν ἐπὶ βῆμα καὶ δικαστὰς ἄγεσθαι μήθ’\n\n ὑπὸ νόμοις παθεῖν κινδυνεύειν τὰ ἔσχατα, οὓς αὐ-\n\nτὴ πεπτωκότας ἤδη ταῖς ἑαυτῆς χερσὶν ἀνεσώσατο,\n\nἀλλ’ οἷς τὸ λέγειν ἡμῖν ἐπ’ ἐκκλησίας ἀπέδωκε, τού-\n\nτοις πρὸ τῶν ἄλλων αὐτὴν τῆς δημοκρατίας ἀπόνασθαι·\n\nἐπεὶ δ’ οὐκ οἶδ’ ὅπως ἡ μὲν ἐπὶ καλῷ τῷ τῆς πόλεως\n\n οὐδὲν ὅ τι τῶν παρ’ ἑαυτῆς ἀπέλιπεν, ὑμεῖς δ’ ὁ δῆ-\n\nμος ἔτι περὶ τὴν δωρεὰν μέλλετε καὶ κάθησθε κρί-\n\nνοντες τὴν ὑφ’ ἧς τὸ κρίνειν ἐλεύθερον ἔχετε, καὶ\n\nτῶν νῦν μὲν πολλὰ ληρούντων τούτων, τὸ πρὸ τοῦ\n\nδὲ κατεπτηχότων ἀκούειν ἀνέχεσθε, ὀλίγα δὲ φροντί-\n\n ζετε τῆς θαυμασίας ταυτησὶ γυναικὸς καὶ ἣν οὐδὲ γυ-\n\nναῖκα λέγειν δίκαιον, ἀλλ’ ἀριστέα καὶ τυραννοκτόνον\n\n \n\n\n\n \n\n\n\nκαὶ τἄλλα ὁπόσα τῶν ὀνομάτων βελτίω, αὐτὸς ἐγὼ\n\nνῦν ἔγνων δεῖν ἐπὶ τὸ βῆμα παριέναι καὶ | τῆς \n\nγενναίας ἐκείνης χειρὸς γλῶτταν σύμμαχον ἐπ’ ἐκκλη-\n\nσίας ἀντιδοῦναι καὶ ταύτῃ πρώτῃ τῆς δημηγορίας ἀπο-\n\nχαριεῖσθαι, παρ’ ἧς τὸ δημηγορεῖν ἐπανῆλθε τῇ πόλει. \n\n ",
            "1":"2. εἰ μὲν οὖν ἑώρων τὸ τοὺς εὖ δράσαντας μὴ καλῶς\n\nἀντιδρᾶν πρὸς εὐδοξίαν μέλλον ἡμῖν ἀποτελευτῆσαι,\n\nτάχ’ ἂν πρὸς τοῖς ἄλλοις ἐγιγνόμην κἀγὼ καὶ ταχέως\n\nἄν τις εἶδεν ἐμὲ τὸν νῦν ὑπερμαχοῦντα τότε τοὐναν-\n\nτίον ἅπαν ἀπομαχόμενον πρὸς τὴν δωρεάν· νῦν δ’, \n\nοὐ γὰρ οἶδα πῶς ἄν τις τῶν ἀπάντων δίκαιον τοῦτο\n\nνομίσειε καὶ μὴ μᾶλλον πρὸς ἀδοξίαν οὐ τὴν τυχοῦ-\n\nσαν περιιστάμενον, ἥκω τήν τε πόλιν καὶ ὑμᾶς τηλι-\n\nκαύτης δυσφημίας ἀπαλλάξαι σπουδάζων καὶ τῇ γεν-\n\nναίᾳ ταύτῃ τὰς ἀμοιβὰς ἐν οὕτως ἀναγκαίοις ἀποδώ- \n\nσῶν καιροῖς καὶ ὑμᾶς τοῦτ’ αὐτὸ πείσειν τὰ δυνατὰ\n\nπειρασόμενος.",
            "2":"δεῖ γάρ, ὡς ἐπὶ τοιούτοις οἶμαι, κὰ-\n\nμὲ τὴν εὐεργεσίαν ὁμολογεῖν κοινὴν οὕτω καταβληθεῖ-\n\nσαν καὶ πάνδημον καὶ ὑμᾶς τοὺς εὖ παθόντας οὐκ\n\nἀποκνεῖν τὴν προσήκουσαν ἀντικαταβαλέσθαι χάριν. \n\nὧς νῦν τῷ μὲν δοκεῖν ἐγὼ τῇ γυναικὶ τοὺς παῖδας\n\nεἰς δωρεὰν ἐξαιτοῦμαι καὶ γράφω τοῦτο τὸ ψήφισμα\n\nκαὶ γίνομαι δημηγόρος οὐκ ἀγεννὴς παρ’ ἧς καὶ τὸ\n\n \n\n \n\n\n\n \n\nγράφειν καὶ τὸ λέγειν ἡ ξύμπασα πόλις ἔχομεν· τὸ δ᾿ ἀληθές, ἢν ὑμεῖς ἀκριβέστερον ἐπισκοπεῖν ἐθελήσητε, γνοίητ᾿ ἂν ὡς αὐτὸς ὁ νόμος ἐκ τότε μετὰ τοῦ δι-\n\nκαίου τοῦτο ψηφίζεται, ἐξότουπερ ἡ μὲν τὸ ξίφος\n\n κατήνεγκεν, ὁ δὲ τύραννος ἔπιπτεν, ἡ δὲ πόλις μετὰ\n\nκαὶ τῶν νόμων ἀνώρθωται. \n\n",
            "3":"4. Οἶδα μὲν οὖν τοὺς πολλοὺς ἀγανακτοῦντας καὶ\n\nμέγα τι ποιουμένους δεινόν, εἰ τυράννου πεπτωκότος\n\nπατρὸς οἱ παῖδες ἔτι γοῦν περισώζοιντο, ἐγὼ δὲ τού-\n\n των μὲν μὲν ἀλγούντων οὐχὶ θαυμάζω, τὸ γὰρ ἐπὶ με-\n\nγίστοις τοὺς τεκόντας μισεῖν καὶ μέχρι τῶν παίδων\n\nτὴν ἀπέχθειαν παρεκτείνει, τοῦτο δὲ καὶ πάλαι τοῦ\n\nκατηγόρου ξυμβαλεῖν οὐκ ἔχω, εἰ τῶν μὲν τοῦ πατρὸς\n\nκακῶν εἰσέτι που μέμνηται καὶ δεῖν ἐπὶ τούτοις καὶ\n\n τοὺς παῖδας εὐθύνειν ἀπισχυρίζεται, τῶν δὲ τῆς τε-\n\nκούσης καλῶν καὶ ὅπως ἐκείνη τὴν πόλιν ὑπὸ τυράννῳ\n\nκειμένην ἀνώρθωσε, ταῦτα δὲ οὐδ᾿ εἰς νοῦν τὸ παρά-\n\nπαν ὁ βέλτιστος οὗτος βάλλεται.",
            "4":"καίτοι γε ποῦ δί-\n\n καιον ὑπὲρ μὲν τῶν τοῦ πατρὸς | δεινῶν καὶ\n\n τοὺς παῖδας μισεῖν ὡς ἀποκτιννύναι, τῶν δὲ τῆς μη-\n\nτρὸς ἀγαθῶν οὕνεκα μὴ τοὺς αὐτοὺς πόλεως ἧν\n\nοὐδ᾿ ὑπὸ τοῖς αὐτοῖς ἀρχῆθεν ἐτρεφόμην νόμοις καὶ\n\nτῆς αὐτῆς μετεῖχον πολιτείας ἧσπερ καὶ τούτων ἕκα-\n\n στος, ἢ καὶ τῆς αὐτῆς ὢν μόνος αὐτὸς τῶν ἐκ τῆς τυ-\n\n \n\n\n\n \n\n\n\nραννίδος οὐ μετελάμβανον, ἀλλ’ ἦν τὰ πρῶτα τῆς τοῦ\n\nτυραννοῦντος ἑταιρείας ἢ καὶ ἄλλως τῆς περὶ ἐκεῖνον\n\nδορυφορίας ἀνεπλήρουν τὸν κύκλον, εἰκότως ἄν τις\n\nὑπὲρ τοῦ πεπτωκότος, ἀλλ’ οὐ τῆς γε μητρὸς ταυτησὶ\n\nτὴν πᾶσαν εἶναί μοι σπουδὴν ἐνόμισε· νῦν δέ, ἐπεὶ \n\nκαὶ τότε περιόντος ἐκείνου καὶ τυραννοῦντος ἠχθόμην\n\nκαὶ πεπτωκότος τὴν μὲν ἀπεκτονυῖαν οὐ μικρὰ τοῦ\n\nγενναίου τούτου λήματος ἄγαμαι, τῷ δ’ ἐφυβρίζειν\n\nκαὶ κειμένῳ πρὸς τοῦ μίσους ἐξάγομαι, δέδοικα μὴ\n\nἐγὼ μὲν ὑπὲρ τῆς τὴν τυραννίδα καθελούσης ταῦτα \n\nκαὶ λέγω καὶ γράφω, τὰ δὲ τοῦ κατηγόρου, ἀλλὰ μὴ\n\nβαρέως φέρῃ πεπτωκότος ὑπὸ γυναικὶ τοῦ τυράννου\n\nκαὶ διὰ ταῦτα λυπεῖν ἐθέλῃ τὴν τυραννοκτόνον καὶ\n\nτῶν παίδων προσαποστερῶν. \n\n",
            "5":"6. Βούλομαι δ’ ὑμᾶς, ὦ ἄνδρες, ἀναμνῆσαι μικρὸν 15\n\nἐν οἵοις τε καὶ ὅσοις ἡ πόλις ἦν τοῖς κακοῖς, ἐπεὶ καὶ\n\nτοῦτο τῷ κατηγόρῳ δοκοῦν καὶ μετὰ τὴν τῶν ἔργων\n\nτυραννίδα τοῖς λόγοις οὐχ ἥκιστα καταβάλλεσθαι, καὶ\n\n \n\n\n\n \n\n\n\nὅσην εὐδαιμονίαν ἡ τῆς παρούσης γυναικὸς τόλμα καὶ\n\nγενναιότης ἡμῖν ἀντιπεριέστησεν.",
            "6":"ἢ τίς τῶν ἀπάν-\n\nτων οὐκ οἶδεν ὅπως ἦμεν ἐπ’ εὐνομίᾳ τὰ πρῶτα καὶ νό-\n\nμοις καὶ οὐδὲν ἦν ὅ τι μὴ καὶ πρὸς δημοκρατίαν ἐπολι-\n\n τεύετο παρ’ ἡμῖν, ἀλλ’ εἶχε πάντα τὸν προσήκοντα κόσμον,\n\nὁ δῆμος, ἡ βουλή, τὸ βῆμα, τὰ τῶν νομοφυλακούντων, τὰ\n\nτῶν στρατηγούντων καὶ ὅσα τοῦ τῶν ὁπλιτῶν καταλόγου\n\nκαὶ ὅσα τοῦ τῶν ἱππέων κόσμου καὶ τῶν ἄλλως ἐν\n\nὅπλοις ἐχόντων; καὶ τὰς μὲν τῶν ἀστυγειτόνων πόλεων\n\n εἰς ὁμαιχμίαν συνῆγε τὸ δημοκρατικὸν τοῦτο σχῆμα\n\nτῆς πολιτείας καὶ τὸ πάντα ὑπὸ νόμοις εἶναι παρ’\n\nἡμῖν, τὰς δ’ οὐ μετρίως ἐφόβει τὸ μηδὲν ὅ τι καὶ\n\nνοσοῦν τῶν ἐν τῇ πόλει ξυνορᾶν.",
            "7":"ἀλλ’ ἐπὶ τούτοις\n\nὄντων ἡμῶν οὐκ οἶδ’ ὁπόθεν εἰσέπεσεν ἡ θεοῖς ἐχθρὰ\n\n τυραννὶς καί τις δαιμόνων ἐχθρῶν | δημοκρατίᾳ\n\n καὶ νόμοις ὀφθαλμὸν τῇ τε πόλει καὶ ἡμῖν ἐπέβαλε\n\nβάσκανον καί τινα τούτων τῶν τὰ πάντα τολμώντων\n\nπλουσίων νεωτέροις ἐπιτολμᾶν ἀνέπεισε πράγμασι καὶ\n\nπρὸς τὸν τῆς κακοδαίμονος τυραννίδος ὑπεξέκαυσεν\n\n ἔρωτα.",
            "8":"ὁ δὲ μηδὲν μελλήσας καὶ μηδὲ μικρόν τι\n\n \n\n \n\n\n\n \n\n\n\nτῆς μιαρᾶς ταυτησὶ βουλῆς ἐπισχών, πῶς γὰρ ἂν\n\nἄνθρωπος οὕτως ὑπὸ τρυφῆς καὶ τῆς ἄλλης ἀπονοίας\n\nδιεφθορώς; δεινὸν ἡγεῖται τῇ μὲν τύχῃ πλουτεῖν, τῷ\n\nδὲ βήματι μηδὲν τῶν πενομένων τούτων δὴ τῶν τοῦ\n\nδήμου πλέον αὐχεῖν καὶ τῶν μὲν ἐκ τῆς τύχης ἀγα- \n\nθῶν ἁπάντων κρατεῖν, τοῖς δὲ νόμοις μετὰ καὶ τῶν\n\nἄλλων ὑποκύπτειν δημοκρατούμενος.",
            "9":"τί γοῦν; ὁρᾷ\n\nτὸν πλοῦτον, λογίζεται τὸ πολὺ τῆς τόλμης, συλλογί-\n\nζεται τὴν δαπάνην καὶ παραυτίκα τοὺς πονηροτάτους\n\nτῶν πολιτῶν ὑποδύεται καὶ ῥᾷον οὕτω τοὺς πολλοὺς \n\nἐξαπατήσας, τοὺς μὲν ὑποσχέσεσι κλέψας, τοὺς δὲ χρή-\n\nμασι διαφθείρας, ἐπ’ αὐτὴν ὥρμησε τὴν ἀκρόπολιν\n\nκαὶ τὰ μὲν ἀφύλακτα τοῦ χωρίου καταλαβὼν ἄτε δὴ\n\nπρὸ πολλοῦ τὴν ἔφοδον καιροφυλακήσας, εἰ δέ τί που\n\nκαὶ τοῦ στρατιωτικοῦ παραφυλαττόμενον ὑπολέλειπτο, \n\nτούτων δὲ τοὺς μὲν ὑπὸ τοῦ τῶν δορυφόρων πλήθους\n\nσὺν οὐδενὶ πόνῳ διωσάμενος, τοῖς δὲ καὶ νυκτὸς ἐξ\n\nἀφανοῦς ἐπιθέμενος τὴν ὅλην εὐθὺς εἶχεν ἀκρόπολιν.\n\n",
            "10":"ἐντεῦθεν φυλακὴν ἐφίστα τῷ σώματι καὶ δορυφό-\n\npous ἔτρεφε τοὺς τὰ ἄτοπα ἐκεῖνα ὑπηρετήσοντας. ἐν- \n\nταῦθα τί μὲν οὐκ ἀπῆν τῶν καλῶν; τί δὲ οὐ παρῆν\n\nτῶν κακῶν; ἀπὸ τῶν νόμων ἄρχεται τῆς ἐξουσίας ἡ\n\nμιαρὰ κεφαλή, τούτους γὰρ καὶ πρὸ τῶν ἄλλων ἐκείνῳ\n\n \n\n \n\n\n\n \n\n\n\nκαταλῦσαι τὸ σπούδασμα. τούτων δὲ πεπτωκότων συν-\n\nεπεπτώκει καὶ τὰ τῆς δημοκρατίας.",
            "11":"ὕβρεις δὲ\n\nπαίδων καὶ γυναικῶν ἁρπαγὰς καὶ πολιτῶν ἀδίκους\n\nσφαγὰς καὶ χρημάτων ἀφαιρέσεις καὶ τῆς θρεψαμένης\n\n ἐκπτώσεις καὶ τἄλλα ὅσα μὲν ἐκεῖνος ἐτόλμα τυραν-\n\nνῶν, ἡμεῖς δ’ ἐφέρομεν τυραννούμενοι, τί ἄν τις ἐμ\n\nτραγῳδοίη; ὧν γὰρ ἡ πεῖρα οὐ πρὸ πολλοῦ, ταῦτά\n\nμοι καὶ λέγειν περίεργον. ταῦτα δὲ πάντα καθ’ ἡμῶν\n\nὁ κακοδαίμων ἐκεῖνος κρύφα σκευωρούμενος διεπράτ-\n\n τετο οὐδὲν εἰδυίας, οὐ μὰ Δία, τῆς γυναικός. οἷς γὰρ\n\n ὑπὲρ ἡμῶν παρεκινδύνευσεν | ὕστερον ἔδειξε καὶ\n\nτότε ὁποία ἂν ἦν τὴν γνώμην, εἴπερ ᾔδει τἀπόρρητον.\n\n",
            "12":"ὡς οὖν ὁ μὲν ἀσελγῶς οὕτω τοῖς νόμοις ἐφύ-\n\nβριζε, τοῖς δὲ πάσχουσιν ἡμῖν οὐδ’ αὐτὸ τὸ θρηνεῖν\n\n ἔξω κινδύνων ἐλείπετο, πολλοὺς πολλάκις αὕτη λόγους\n\nὑπὲρ ἡμῶν ἐφθέγξατο, πολλὰς δημηγορίας ὑπὲρ τῆς\n\nἐνεγκαμένης μετὰ καὶ δακρύων τοῦ τυραννοῦντος κατέ-\n\nχεεν. ἀλλὰ τί μή, πρὸς θεῶν, οἱ πρὸς τοῖς λόγοις\n\nἐκεῖσε τυχόντες τῷ δήμῳ τὴν τυραννοκτόνον βουλὴν\n\n ἐκείνην ἐξαγγέλλετε, ὅπως νῦν μὲν ἱκέτευε, νῦν δ’\n\nὑπὲρ τῶν νόμων ἐφθέγγετο τὸ ἀπὸ θεῶν προβαλλο-\n\n \n\n \n\n\n\n \n\n\n\nμένη μήνιμα, τὴν ἐξ ἀνθρώπων νέμεσιν, τὰ εἰς Ἅιδου\n\nκολαστήρια, Ἀχέροντας, Πυριφλεγέθοντας, Κωκυτούς,\n\nτἄλλα ὁπόσα καὶ θανόντες ὑποίσουσι τύραννοι;",
            "13":"ὧς\n\nδὲ καὶ δεύτεροι καὶ τρίτοι κατεγελῶντο λόγοι καὶ ἡ\n\nμὲν ἐπ’ ἀνηνύτοις ἔλεγεν, ὁ δ’ ἐπὶ κακῷ τοῦ δήμου \n\nτυραννῶν οὐκ ἔληγε, κατὰ τοὺς τῶν Ἀσκληπιαδῶν\n\nσοφωτέρους τῆς ἐπῳδῆς καταγνοῦσα καὶ τῶν φαρμά-\n\nκων ἐπὶ τοὺς καυτῆρας καὶ τὴν τομὴν ἀπιδεῖν ἔγνω\n\nκαὶ τέμνειν ἐπιχειρεῖ τὸ μέγα τραῦμα, τὸν τύραννον,\n\nἔνα μὴ καὶ τὸ πᾶν τοῦ τῆς πόλεως σώματος ξυνοιχή- \n\nσεται.",
            "14":"ἐνταῦθα μάχη τις ἦν φιλελευθερίου γνώμης\n\nκαὶ φύσεως. ἡ μὲν τὴν χεῖρα ὧς κατὰ τυράννου ὥπλι-\n\nζεν, ἡ δ’ ὡς κατ’ ἀνδρὸς ὁπλιζομένην τῆς ὁρμῆς\n\nὑπανέκοπτεν. ἐντεῦθεν εἷλκεν ἡ τόλμα, ἐκεῖθεν κατέ-\n\nκλα τὸ γένος. ἦρε τὸ ξίφος, αὖθις ἀπέρριψεν. αὖθις \n\nἀνείλετο, καὶ αὖθις τὸ ξίφος τῆς χειρὸς ἀπέρρευσε.\n\nκαὶ πολλάκις ἑκάτερον καὶ μετὰ δακρύων ἕκαστον. \n\n",
            "15":"16. ὧς οὖν ὀψέ ποτε ὅλη γέγονε τοῦ τῆς πόλεως κα-\n\nλοῦ καὶ συμφέρειν αὑτὴν μᾶλλον ἐπ’ οἴκου στένειν ἢ\n\nτὸν ὅλον δῆμον ἐπ’ ἀγορᾶς ἀλγεῖν ἔκρινε, καὶ τὸ τοῦ \n\n \n\n \n\n\n\n \n\n\n\nθυμοῦ δίκαιον τῆς φύσεως ὑπερίσχυσε καὶ ἤδη ταῦτα\n\nἐδέδοκτο, ὢ γενναίας γνώμης ἐκείνης, ὢ μισοτυράννου\n\nψυχῆς, ὢ γνώμης φιλοπόλιδος καὶ πεπτωκότας ἐπαν-\n\nορθούσης τοὺς νόμους, ἐπὶ τὴν τελευταίαν τοῦ δήμου\n\n συμμαχίαν ἵεται καὶ ἃ τοῖς λόγοις οὐκ ἴσχυσε πρό-\n\nτερον, ταῦτα τῷ ξίφει κατορθώσειν ἐπίστευσε.",
            "16":"καὶ\n\nἡμῶν μὲν οὐδεὶς τοῦτο τῶν μισούντων ἐτόλμησε, τῶν\n\nὑβριζομένων, τῶν ἀδικουμένων, τῶν κακῶς παρ’ ὅλην\n\n τὴν τυραννίδα πασχόντων, | οὐ τῶν ἀριστέων,\n\n οὐ τῶν στρατηγῶν, οὐ τῶν ὁπλιτῶν. καὶ τί λέγω τοὺς\n\nἄλλους; ἀλλ’ οἵ γε τῶν τῆς πόλεως οὗτοι\n\nφάσκοντες εἶναι, οἱ νῦν ἐπὶ βήματος ῥέοντες, οἶ νῦν\n\nπολλὰ θρασυνόμενοι, ἔχεις τινὰ τούτων εἰπεῖν εἰς\n\nτοῦτο τόλμης ἐλθόντα ὁ γενναῖος καὶ νῦν τοὺς νόμους\n\n ἐξακριβούμενος; ἀλλ’ οὐδὲ τούτων οὐδεὶς πρὸς τοσοῦτο\n\nτόλμης ἐλθεῖν ἐθάρρησεν.",
            "17":"ἡ γενναία δὲ αὕτη καὶ\n\nμόνον τὸ σῶμα γυνή, τὴν δὲ ψυχὴν ἀνδρώδης, τῷ\n\nὄντι δὲ μᾶλλον καὶ τὴν χεῖρα καὶ τὴν ψυχὴν ἐλευθέ-\n\nριος ἐγχειρίδιον ὑπὸ μάλης λαβοῦσα καὶ τὸ δωμάτιον\n\n εἰσελθοῦσα, οὗπερ ἐτρύφα καθ’ ἡμῶν ἐκεῖνος, καὶ τοὺς\n\nμὲν ὀφθαλμοὺς εἰς τὴν τοῦ τυράννου σφαγὴν μετὰ\n\nκαὶ τῆς χειρὸς ἀποτείνουσα, τῇ δὲ γνώμῃ πρὸς ὑμᾶς\n\nἀφορῶσα, τὸν δῆμον, καὶ τῇ πρὸς τὸν ἄνδρα στοργῇ\n\n \n\n \n\n\n\n \n\n\n\nτὴν ὑπὲρ τῶν νόμων ἀντιτιθεῖσα σπουδὴν παίει και-\n\nρίαν τὸν ὑφ’ οὗ παιόμενος ὁ δῆμος ἠνείχετο.",
            "18":"καὶ\n\nμιᾷ πληγῇ τὸν μὲν εἰς τοὔδαφος μετὰ καὶ τῆς ὅλης\n\nτυραννίδος κατέβαλε, τοὺς δὲ νόμους πεπτωκότας ἀν-\n\nέστησε καὶ τὸν πολλοὺς ἀνελόντα μόνη μετὰ καὶ τοῦ \n\nξίφους κατεστρατήγησε καὶ δι’ ἑνὸς φόνου τὰ κάλλιστα\n\nτῶν πώποτε τροπαίων ἀνείλετο. καὶ μιᾷ χειρὶ τρεῖς\n\nκαθεῖλε τυράννους, στοργὴν ἐξ αἵματος, ἀνανδρίαν ἐκ\n\nγένους, καὶ τὸ τελευταῖον, μέγαν, φοβερὸν ὁπλίτην,\n\nἄνδρα τύραννον. \n\n",
            "19":"20. Καὶ διὰ τοιαύτης παραδόξου σφαγῆς τὰ πάντα\n\nπᾶσιν ἀποδεδωκυῖα ἴα μίαν αὐτὴ καὶ ταύτην χάριν αἰτεῖ-\n\nται δικαίαν. ὁποία τις αὕτη; οὐ πλέθρα γῆς, οὐκ ἀπὸ\n\nπρυτανείου σίτησις, οὐκ ἄλλο τῶν πρὸς κέρδος οὐδέν,\n\nἀλλ’ ἢν ἂν φρονοῦντες θαυμάσαιεν ἄνθρωποι κἂν \n\nὑμεῖς ἀκούσητε, τὸν τῆς φύσεως, οἶμαι, θεσμὸν αἰ-\n\nδεσθήσεσθε.",
            "20":"γονὴ παίδων αὐτῇ περίεστι καὶ\n\nτὴν γλῶτταν ὑποψελλίζοντες καὶ μήπω φθάσαντες τῆς\n\nτοῦ πατρὸς ὠμότητος γεύσασθαι, ἀλλ’ ἔτι καὶ τοῦθ’\n\nὅπερ ἐστὶ τυραννὶς οὐκ εἰδότες οὔθ’ ὧς ὁ τούτων \n\nπατὴρ τύραννος. τὸν οὖν τεκόντα ὧς ἀδικοῦντα πρὸς\n\n \n\n \n\n\n\n \n\n\n\nδίκην καὶ καλῶς ἀποκτείνασα τοὺς μήτ’ αὐτὴν λελυ-\n\nπηκότας μήτε τὴν πόλιν ἠδικηκότας ἑαυτῇ μὲν περι-\n\nποιεῖται παῖδας, ὑμῖν δὲ πολίτας. \n\n",
            "21":"22. Ἀλλ’ ἐνταῦθά μοι προσεπιπηδῶσι τῷ λόγῳ καὶ\n\n τῆς γνώμης | ἐκκρούουσιν οἱ καὶ μέχρι παίδων\n\n τὴν τυραννίδα ποιεῖσθαι σκηπτόμενοι καὶ τὸν τοῦτο\n\nλέγοντα νόμον ὡς ἐπὶ τούτοις προβάλλονται. ἐγὼ δὲ\n\nοἶδα μὲν τὸ γράμμα, οἶδα δ’ ἐφ’ οἷς ἄρα καὶ γέγρα-\n\nπται. ἀποκτιννύναι τοὺς τῶν τυραννούντων παῖδας ὁ\n\n νόμος βούλεται μέν, ἀλλ’ ὁπόταν μετὰ τῶν τεκόντων\n\nἀδικοῖεν τὴν πόλιν, ἀλλ’ ὁπόταν τὰ τῶν πατέρων μι-\n\nμοῖντο καὶ τὰ τυραννούντων κακουργεῖν ἐπιχειροῖεν\n\nτούς τε νόμους μετασκευάζοντες καὶ τοὺς τῆς πολι-\n\nτείας θεσμοὺς διαγράφοντες, καὶ ὅλως ὅταν ἡ πόλις\n\n εἰς κακόν τι καὶ τούτων ἀπόναιτο, τότε καὶ παῖδες\n\nτύραννοι μετὰ πατρὸς τυραννοῦντος πιπτέτωσαν. οἶς\n\nγὰρ μετεῖχον τοῦ πονηρεύματος εἰκότως καὶ τοῦ πε-\n\nσεῖν συμμεθέξουσιν.",
            "22":"εἰ μὲν οὖν ἔχεις τι καὶ τού-\n\nτων εἰπεῖν, ὦ κατήγορε, οἷς ὁ ξύμπας δῆμος ἢ καὶ\n\n τῶν καθέκαστά τις μόνος ὑφ’ οὕτως ἀτελοῦς ἡλικίας\n\nτυχὸν περιύβρισται, ἡκέτω μὲν ὁ παθὼν καὶ δεικνύτω\n\n \n\n \n\n \n\n\n\n \n\n\n\nτὴν ὕβριν, ὁ δὲ δῆμος οὐ φείσεται· εἰ δ’ ὁ μὲν ὁ τὰ\n\nτύραννα δράσας ἐκεῖνα καὶ πέπτωκεν, οἶ δ’ οὐδὲν ὧν\n\nἐκεῖνος ἐτυράννει σκαιωρούμενος ᾔδεσαν, πῶς οὐκ ἄν,\n\nὦ πρὸς Δῖός, μὴ καὶ γέλως δοκοίη τὸ ψήφισμα τού-\n\nτους ἀποκτείνειν οἳ μηδένα τῶν πολιτῶν ἀπεκτόνασιν; \n\n",
            "23":"24. εἰ γὰρ διττὸν τρόπον ὑπεύθυνοι γίνονται ἄνθρω-\n\nποι, ἤ πρὸς πέρας τὸ κακοὶ γενέσθαι φιλονεικήσαντες\n\nκαὶ τοῖς ἔργοις τὸ τῆς γνώμης ἀπελέγξαντες ἄδικον ἤ\n\nμήπω μὲν ἐγχειρήσαντες, δῆλοι δ’ ἄλλως ὄντες εἰς\n\nτοῦτο γνώμης ἥξοντες, εἰ μὴ μετὰ τῆς ἐπιβουλῆς φθά- \n\nσεῖ καὶ τὸ σῶμα θᾶττον ἀποκόψας ὁ δῆμος, τούτων\n\nδὲ τὸ μὲν οὐδεὶς ἔχει δεικνύναι, τὸ δ’ αὐτὸς ὁ χρόνος\n\nοὐ μαρτυρεῖ, οὐκ οἶδα ἀντὶ τίνος οἱ παῖδες ἀδικεῖν\n\nδικαίως δόξαιεν.",
            "24":"ἢ μόνοι τῶν ἀπάντων μηδέν τι\n\nπονηρευσάμενοι τὰ τῶν πονηρευσαμένων ὑποίσουσι; \n\nπρῶτα λέγε μοι τὸ πονήρευμα καὶ τότε τὸν δήμιον\n\nὅπλιζε. ἆρ’ οὖν τινα τῶν πολιτῶν χρήμασιν ἐζημίωσαν\n\nἢ τοῦτο μὲν οὔ, φυγάδα δὲ τῆς πατρίδος ἐξήλασαν;\n\nἤ καὶ τοῦτο μὲν τῆς κακουργίας οὐκ ἔχεις εἰπεῖν,\n\nὀφρὺν δέ τινα κατὰ τῶν δημοτῶν ἀκόλαστον καὶ ὕβριν \n\n \n\n \n\n \n\n \n\n\n\n \n\n\n\nἀσελγῆ καὶ παροινίαν ἐπεγκαλεῖς; ἀλλ’ οὔτε τοῦτο\n\nοὔτ’ ἐκεῖνο παίδων οὔπω καθαρὰν τὴν γλῶτταν ὑπο-\n\nφαινόντων δύναιτ’ ἄν τις, οἶμαι, καταμαρτύρασθαι.\n\n | ὅπου δὲ τὸ κακουργεῖν οὐχ εὑρίσκεται, καὶ τὸ\n\n κολάζεσθαι πέφευγε.",
            "25":"τοῦτο οἶδε μὲν ὁ νομοθέτης,\n\nοἶδε δὲ καὶ ἡ γενναία μήτηρ αὕτη τῶν παίδων. καὶ\n\nἅτε μηδέν τι τύραννον τετολμηκότων ἡ μήτηρ μετὰ\n\nκαὶ τῶν νόμων ἐφείσατο. καὶ νῦν οὐχ ὡς ἐκείνου τοῦ\n\nπεσόντος παῖδας, ἀλλ’ ὡς αὑτῆς ἐξαιτεῖται τὸν δῆμον,\n\n ᾧ μηδὲν αἰτησαμένῳ μηδὲ πρὸ τοῦ λιπαρήσαντι αὐθ-\n\nαίρετος τὴν δημοκρατίαν ἀπεχαρίσατο.",
            "26":"οἶμαι δ’\n\nὅτι κἂν εἰ μὴ τοῖς νόμοις ἐδέδοκτο, ἀλλὰ τῷ γε δήμῳ\n\nπρὸς αἰσχύνης ἂν ἦν τὸ μὴ δοῦναι νόμον ἔνα τῇ πάν-\n\nτας ἀποδεδωκυίᾳ τοὺς νόμους καὶ ταῦτα ὡς οὔποτ’\n\n ἄν τις οὐδ’ ὄναρ ἤλπισεν. ἀλλ’ οὐδ’ ἄν, <εἰ>\n\nτοὺς παῖδας ἁρπαζομένους ὁρῶσα ἔφερεν, ὁ δὲ δῆ-\n\nμος οὐκ ᾤκτειρεν, ἀλλ’ ἐπέτρεπε τὴν σφαγήν, οὐδ’\n\nοὕτως ἂν εἶχε καλῶς ὑμῖν, οἷς τὸ μηδὲν ἔξω δίκης\n\nπράττειν ἢ λέγειν ἡ πᾶσα σπουδή, ἄτεκνον ἐπιδεῖν\n\n ἀνασχέσθαι τὴν δι’ ὑμᾶς ἀπεκτονυῖαν τὸν ἄνδρα καὶ\n\nχηρείαν ἐξουσίας προτιμησαμένην παρανόμου διὰ πολι-\n\nτείαν ἔννομον καὶ βῆμα ἐλεύθερον.",
            "27":"ἐπεὶ δὲ νῦν\n\nτοῦτο καὶ τῷ νόμῳ δοκοῦν καὶ ὁ νομοθέτης οὑτωσί\n\nπως ἀπὸ τοῦ γράμματος διαρρήδην βοᾷ ὡς αἰτείτω\n\n μὲν ὁ τυραννίδα καθελὼν ὅ τι καὶ βούλοιτο, ἡ\n\n \n\n \n\n\n\n \n\n\n\nδὲ πόλις δεχέσθω τὴν αἴτησιν, ὁ δὲ δῆμος ἐπι-\n\nνευέτωσαν, ποῦ ἂν εἴη δίκαιον ἃ μὴ χαρίζεσθαι\n\nπρὸς ὀνείδους ἂν ἦν τῇ πόλει, ταῦτα καὶ μετὰ τῶν\n\nνόμων ὀκνεῖν ἀποδοῦναι;",
            "28":"οὐδένα τρόπον, οὐδεμίαν\n\nὁδὸν εἰς ἀντίχαριν τοῖς τυραννοκτονοῦσιν ὁ νομοθέ- \n\nτῆς ἀπέκλεισεν, ἀλλ’ αὐτόνομον ἀφῆκε τὴν αἴτησιν\n\nκαὶ τὴν ἀντιμισθίαν τῇ βουλήσει τῶν αἰτουμένων\n\nἀντιμετρεῖ. αἰτείτω, φησίν, ὁ τύραννον ἀνελὼν\n\nἀγρούς, σῖτον, ἀτέλειαν, χρήματα, κτήματα,\n\nξύμπαν ὅ τι καὶ θέλει. παρὰ τοῦ δήμου λήψε- \n\nτᾶι, ὅ τι καὶ παρ’ ἐμοῦ πρότερον τοῖς νόμοις\n\nτὴν πολιτείαν κοσμήσαντος. εἰ γὰρ ἐστενοχωρη-\n\nμένην ἔγραφε τὴν ἀντίδοσιν, πάντως ἂν ξυναποστε-\n\nνώσας καὶ τοὺς τυραννοκτονήσοντας ἔλαθεν. ὅθεν κοι-\n\nνῆς δεῆσαν τῆς τυραννοκτονίας κοινὰς καὶ τὰς δωρεὰς \n\nἐπιφιλοτιμεῖται.",
            "29":"ἀποκτεινέτω, φησί, τὸν τύ-\n\nραννον καὶ παῖς καὶ γυνὴ καὶ πατὴρ 〈καὶ μή-\n\nτηρ〉 καὶ φίλοι καὶ δυσμενεῖς καὶ αὐτόχθονες\n\nκαὶ | ἐπήλυδες. πάνδημον ἴστω τὸ τρόπαιον, \n\nἐπεὶ καὶ τὰ ἆθλα πάνδημα. ὁ βουλόμενος τυραννοκτο- \n\n \n\n \n\n\n\n \n\n\n\nνείτω καὶ δωρεὰν ἐχέτω τὴν βούλησιν.",
            "30":"εἰ δὲ σὺ\n\nνῦν ἄνω καὶ κάτω στρέφων τὰς συλλαβὰς πείσεις τὸν\n\nδῆμον οὐχ οὕτω φρονεῖν ὡς ἐκεῖνος ἀρχῆθεν ὡρίσατο,\n\nὅρα μὴ πολλοὺς διαγράφειν ἐπιχειρῇς τοῦ καλλίστου\n\n τῶν τυραννοκτόνων κύκλου καὶ τὰ τῶν τυράννων\n\nκαθιστᾷς βεβαιότερα τούτοις οἷς καταβάλλειν μᾶλλον\n\nἐνόμισας. \n\n",
            "31":"32. Σύ μοι προφέρεις τὸν τύραννον καὶ τὰ ἐκ τῆς\n\nτυραννίδος κακὰ καὶ ἕτερ’ ἄττα ὁπόσα ἐκεῖθεν ὑπὸ\n\n πονηρῷ τῷ σπέρματι πονηρότερον ἀνεφύετο, ἐγὼ δέ\n\nσοι τὴν τυραννοκτόνον, τὴν βουλήν, τὸ ξίφος, τὴν\n\nχεῖρα, τἄλλα ὁπόσα τῶν ἀγαθῶν ἐντεῦθεν περιχορεύει\n\nτὴν πόλιν.",
            "32":"μᾶλλον μὲν οὖν αὐτὸς ὁ κατήγορος οἷς\n\nτὰ τῆς τυραννίδος ἐκτραγῳδεῖς, τούτοις τὰ τῆς τυραν-\n\n νοκτονίας ἐπαύξειν δοκεῖς. οὕτω τοῖς αὐτὸς αὑτοῦ\n\nπεριτρεπόμενος λέληθας καὶ περιιστὰς εἰς τἀναντία\n\nτὴν βούλησιν. εἰ γὰρ οὕτως ἐκεῖνος ἦν τυραννικόν τι\n\nχρῆμα καὶ θεοῖς ἀπεχθόμενον καὶ τηλικαῦτα μὲν εἰς\n\nαὐτοὺς νόμους ἡμάρτανε, τηλικαῦτα δὲ περὶ τὸν δῆμον\n\n \n\n \n\n\n\n \n\n\n\nπαροινῶν ἀπηυθαδιάζετο ὧς μηδέν ἂν ἔχειν εἰπεῖν\n\nτὰ παλαμναιότερα, τίνος τῆς τιμῆς, ὁποίας τῆς δωρεᾶς,\n\nπηλίκης τῆς αἰτήσεως οὐκ ἂν ἀξία νομίζοιτο ἥ γε τὸν\n\nπολὺν ἐκεῖνον γνόφον τῆς δουλείας διέλυσε καὶ δη-\n\nμοκρατίαν ἀντὶ τυραννίδος εἰσῆξε καὶ τὸ κρατεῖν ἀφε- \n\nλομένη τὸν τύραννον τοῦτο τῇ πόλει καὶ τοῖς νόμοις\n\nἀπέδωκε; \n\n",
            "33":"34. Λέγε μοι, πρὸς νόμων αὐτῶν, τὰ τόθ’ ὑπὸ\n\nτοῦ τυράννου κατὰ νόμων ἐξειργασμένα καὶ ποιοῦ τὰ\n\nἐκείνου δυσσεβήματα τῶν τῆς ἀπεκτονυίας ἀνδραγαθη- \n\nμάτων κατάλογον, ἐγὼ δέ σοι προσεπιθήσω καὶ τὸν\n\nτρόπον ὅπως ὁ τύραννος ἔκειτο.\n\n",
            "34":"Ἐτυραννεῖτο μὲν ἡ πόλις, σὺ δ’ ὁ νῦν λαμπρὸς\n\nτὴν γλῶτταν ἡσύχαζες, ὁ δὲ δῆμος δουλοκρατούμενος\n\nοὐκ εἶχεν ὅ τι καὶ χρήσαιτο. δορυφόρους πολλοὺς \n\nἐπὶ κακῷ τῷ τῆς πόλεως ἔτρεφε, πολλῷ δὲ πλείους\n\nἐπὶ τῆς ἀκροπόλεως φυλακὴν περιίστα τῷ σώματι.\n\n",
            "35":"πάντων οὖν ἐπὶ τούτοις δεδιότων καὶ κατεπτηχό-\n\nτων καὶ πάσης ἐπιλελοιπυίας μηχανῆς καὶ μηδεμιᾶς\n\nχρηστοτέρας ὑπούσης ἐλπίδος εἶδε τὸ | κακὸν ὁπό- \n\nσὸν ἡ φιλόπολις αὕτη καὶ μισοτύραννος, ᾤκτειρε τῆς \n\nἀτυχίας τὸν δῆμον, ἐμίσησε τῆς ἀπονοίας τὸν ἄνδρα\n\nκαὶ τὸ ἐντεῦθεν ἔργοις τὸ μισεῖν ἐβεβαίωσε. λαμβάνει\n\n \n\n \n\n \n\n \n\n \n\n\n\n \n\n\n\nτὸ ξίφος, αἴρει τὴν χεῖρα καὶ παραυτίκα ἐκεῖνος μὲν\n\nἔπιπτε, τὰ δὲ τῆς δημοκρατίας ἐπηνωρθοῦτο. ἐκεῖνος\n\nμὲν καιρίαν ἐδέχετο πληγήν, ἡμῖν δ’ οὐδὲν ὅ τι τῶν\n\nὐπ’ ἐκείνου τραυμάτων ὑπῆν ἔτι.",
            "36":"καὶ νῦν πολλοὶ\n\n περιεστᾶσι τὸν νεκρὸν καὶ οὐ πάντες τῆς αὐτῆς πό-\n\nλεως, ἀλλ’ οἱ μὲν τῆς ἡμετέρας, οἱ δ’ ἐξ ἀστυγειτό-\n\nνων ὄντες, οἱ δ’ ἄλλος ἀλλαχόθεν. καὶ πᾶσι θαυ-\n\nμαστόν τι χρῆμα δοκεῖ καὶ πέρα θαύματος, ἄνθρωπος\n\nὁπλίτης, τύραννος, ἀνὴρ ὑπὸ γυναικὸς τὴν ὅλην κατα-\n\n βεβλημένος ἰσχὺν καὶ οὐδὲ ταύτης δυσμενοῦς ᾗ τυχὸν\n\nἐκεῖνος ἐφυβρίζων ἐτρύφα, ἀλλ’ ἥν, ὅτε νόμοις ὑπέ-\n\nκυπτε, κατὰ νόμους ἠγάγετο καὶ μετὰ τὴν τῆς δημο-\n\nκρατίας ἀπόστασιν εἶχεν, ἐφύλαττεν, ἔστεργε.",
            "37":"καί\n\nτις οὐκ εἰδὼς παρά του τῶν εἰδότων πυνθάνεται ὅτι\n\n τοῦτον μέν τοι πονηρὸν ὄντα καὶ τύραννον ὧς μὲν\n\nπολλὴν φρουρὰν σώματος ἔχοντα, ὡς δὲ πλείους\n\nδορυφόρους κατὰ τῶν νόμων τρέφοντα γυνή τις μιᾷ\n\nπληγῇ κατήνεγκε καὶ τὴν πολλὴν ἐκείνην δορυφορίαν\n\nἀπήλεγξεν, ἡ δὲ οὕτω τοι φιλόπολις ἦν ὡς ἔχειν τὸ\n\n μὲν σῶμα μετὰ τοῦ τυράννου, τὴν δὲ ψυχὴν μετὰ τοῦ\n\nδήμου, καὶ μέγα τι δυναμένη καὶ μείζω τῶν νόμων\n\n \n\n \n\n \n\n\n\n \n\n\n\nὡς καὶ πάντα τρυφᾶν ὁπόσα καὶ γυνὴ τυραννοῦντος\n\nἀνδρός, ἡ δὲ τὸ μικρὰ μετὰ νόμων δύνασθαι τοῦ\n\nπάντα δίχα νόμων ἀνθείλετο καὶ τὸ νόμος εἶναι τοῖς\n\nἄλλοις αὐτὴ πρὸς τῆς Τύχης λαχοῦσα τοῦτο μὲν εὖ\n\nποιοῦσα μετὰ καὶ τἀνδρὸς ἀπεσκευάσατο, ὑπὸ δὲ νό- \n\nμοις αὐτόβουλος γίνεται.",
            "38":"οἱ δὴ ταῦτα λαχόντες\n\nκαὶ οὕτω κείμενον τὸν τύραννον ἐκπεπληγμένοι νῦν\n\nμὲν τῆς εὐμοιρίας τὴν πόλιν ἄγανται καὶ τὴν ἀπὸ γυ-\n\nναικῶν τόλμαν καὶ τῆς εἰς ἄνδρας ἡκούσης ἀνδρείας\n\nοὐκ ἀγεννὲς τίθενται ξύμβολον καὶ τοῦ μηδὲν ἂν ἐθέ- \n\nλειν ἔξω νόμων πεπολιτεῦσθαι, εἰ δὲ καὶ πύθοιντο\n\nτὴν μὲν ὧς αἰτοίη τοὺς παῖδας, ἡμᾶς δ’ ὧς οὐκ ἐπι-\n\nνεύομεν καὶ σμικρολογοῦμεν περὶ τὴν τὰ μεγάλα δε-\n\nδωκυῖαν ἡμῖν, δέδοικα μὴ τὴν μὲν οὐδὲν ἧττον καὶ\n\nπάλιν | θαυμάσονται καὶ γενναίαν ὑπολήψονται, \n\nτύχῃ δὲ χρησαμένην ἀγνώμονι, τοὺς δὲ ψηφιζομένους \n\nὑμᾶς, ἀλλ’ οὐκ οἶδ’ ὅ τι καὶ φαίην, μὰ τοὺς θεούς, εἰ\n\nμὴ μετὰ τῆς νῦν ἀγνωμοσύνης καὶ τὴν ἐντεῦθεν ἀδο-\n\nξίαν εὖ ποιοῦντες προσαναιρήσετε. \n\n",
            "39":"40. Παῖδες τυραννοῦντος ἀνδρὸς μετὰ καὶ \n\n \n\n \n\n \n\n\n\n \n\n\n\nτοῦ πατρὸς ὑπὸ τὰς δημίων χεῖρας ἀγέσθων.\n\nτοῦτο τὸ γράμμα τὸ σὸν καὶ τῆς τοῦ νομοθέτου γνώ-\n\nμης ἔλυτρον, ὁ δὲ ἐμὸς νόμος τί φησι μάνθανε· τοῖς\n\nἀπεκτονόσιν ἄνδρα τύραννον αἴτησις ἔστω τὸ\n\n βούλημα. τίνα τούτων κρατεῖν δικαιότερον; πρὸς τῆς\n\nΔίκης αὐτῆς, ὦ ἄνδρες, σκέψασθε.",
            "40":"αὐτίκα ὁ\n\nἐμὸς νόμος μετὰ τοῦ δικαίου πολύ τι καὶ τοῦ ξυμφέ-\n\nροντος ἀποφέρεται, τὰ δὲ γράμματα ταῦτα, τοὐναντίον\n\nἅπαν, ἀδικοῦσι τὰ καίρια. σκοπητέον γὰρ τίνος ἀνέ-\n\n καθὲν τοῖς τε νόμοις καὶ τῷ γεγραφότι τοὺς νόμους\n\nἐμέλησεν. οὐχ ἵνα τὰ μὲν τοῦ δήμου σώζοιτο, τὰ δὲ\n\nτῶν τυραννούντων βαλλόμενα πίπτοιεν;",
            "41":"οὐκοῦν\n\nὁ μὲν τοὺς παῖδας ἀναιρῶν νόμος ἐπ’ ἀδήλῳ τῆς τύχης\n\nὠφελεῖν τι τὴν πόλιν ἔδοξεν, οὐ γὰρ ἂν εὐθὺς ὅσοι\n\n τυράννων παῖδες καὶ τύραννοι γίγνοιντο, καὶ τὸ δο-\n\nκεῖν ὠφελεῖν ἐσάπαξ, οὐ πολλάκις ἀπεκληρώσατο. κὰν\n\nμὴ νῦν ὁ τοὺς παῖδας ἀναιρῶν νόμος οὗτος φθάσῃ\n\nπαρ’ ὑμῶν ἀναιρούμενος, ὁρᾶτε μὴ τοῦ λοιποῦ μετὰ\n\nτῶν πατέρων καὶ τοὺς παῖδας οὐχ ἕξετε.",
            "42":"τίς γὰρ\n\n ἂν οὕτω φιλοκίνδυνος ἄνθρωπος εὖ ἔχων νοῦ καὶ\n\nφρενῶν ὧς τηλικούτοις μὲν ἐπιτολμᾶν πράγμασι καὶ\n\nὑπὸ μέσα τὰ τῶν δορυφόρων ὠθεῖσθαι ξίφη καὶ τὸν\n\n \n\n \n\n\n\n \n\n\n\nπερὶ ψυχῆς τρέχειν καὶ ταῦτα πάντα κινδυνεύειν ἐπ’\n\nἀμφοτέροις ἔχων τὴν αἴτησιν καὶ τὸ μὲν ἑαυτοῦ ἅπαν\n\nεἰδὼς ἀκριβῶς ὧς ὅλους ἀποχαριεῖται τοὺς νόμους, τὸ\n\nδ’, εἰ καὶ τὸν ἐπὶ τούτοις νόμον ἐπικυροῦν οἱ ψηφι-\n\nζόμενοι μέλλοιεν, τοῦτο δὲ διχογνωμονοίη, δεδιὼς τού- \n\nτοὺς δὴ τοὺς μετὰ τὸ πεσεῖν τὸν τύραννον γενναίους\n\nκαὶ ὑπὲρ τὸ δέον μισοτυράννους;",
            "43":"ὑπὸ μὲν οὖν\n\nτοῦ σοῦ τούτου γράμματος καὶ δὴ τοσαῦτα μὲν ἡ πό-\n\nλις καὶ οὕτω σμικρὰ τυχὸν ὠφελήσεται, πολλῷ δὲ\n\nπλείω τοῦ δοκοῦντος κέρδους ὑποστήσεται τὴν ζημίαν, \n\nὁ δὲ ἐμὸς νόμος φυλαττόμενος μὲν τήν τε πόλιν φυλά-\n\nξει τούς τε τυραννοῦντας <ἐν> δέει τοῦ πεσεῖν ὑφ’\n\nκαὶ τύχοι τηρήσει, | ἀναιρούμενος δὲ μετὰ τῶν \n\nἀναιρούντων παραχρῆμα κείσεται.",
            "44":"τὸ γὰρ τοῦτον\n\nμὴ παρ’ ἡμῖν ἑστάναι πολιτευόμενον ἴσον καὶ τὸ δο- \n\nρυφορεῖν τοῖς τυράννοις τὰ σώματα. ὧς νῦν μὲν ἐγ-\n\nγύθεν οἶ σφαγεῖς ἐφεστᾶσι καὶ πάντες ὑποπτεύουσι\n\nτύραννοι, μήπου τινὰ καὶ τῶν ἀδοκήτων τοῖς ῥήμασι\n\nτούτοις ὁ νομοθέτης ἐπάρας ἐπὶ τὸ τυραννοκτονεῖν\n\nὥπλισεν· εἰ δὲ τὸ ἀπὸ τοῦδε τὸ γράμμα τοῦτο τῆς \n\nλοιπῆς νομοθεσίας ἀποξέσαι τολμήσει τις, οὗτος, εὖ\n\n \n\n \n\n \n\n\n\n \n\n\n\nἴστω, καὶ τὴν τυραννοκτονίαν τῆς πόλεως προσαπέξεσε\n\nκαὶ μετὰ τοῦ τυραννοκτόνου καὶ τὸ ἐλευθέριον προσ-\n\nαφείλετο. τὸν γὰρ πρὸ τοῦ ταῖς τῶν τυραννούντων\n\nψυχαῖς ἐγκαθήμενον φόβον οὐ δεόντως ἐξέκρουσε. \n\n ",
            "45":"46. Χωρὶς δὲ τούτων, εἰ καὶ μηδὲν οὗτος ὁ νόμος\n\nὠφελήσειν ἔμελλε συντηρούμενος, ἀλλά γε τὸ πρὸς\n\nτρόπου τοῦτον μὲν εἶναι τῇ πόλει, τὸν ἕτερον δὲ\n\nσκαιὸν καὶ ὠμὸν τὴν γνώμην μέγα τί μοι πρὸς πειθὼ\n\nκαταφαίνεται τοῦτον μὲν σώζεσθαι, τὸν δ’ ἔχειν προσ-\n\n ἥκειν τὰ δεύτερα. ὁρᾶτε γὰρ ὅπως ὁ μὲν ἤπιός ἐστι\n\nκαὶ νόμων ἀπάντων φιλανθρωπότατος καὶ τῇ μητρὶ\n\nτοὺς παῖδας ἀντιχαρίζεται, δι’ ἧς αἰ λοιπαὶ τῶν μη-\n\nτέρων οὐκ ἐφ’ ὕβρει τὰ τέκνα τρέφουσι, καὶ τὴν χεῖρα\n\nπαρασαλεύειν οὐ βούλεται, δι’ ἧς ὁ τοὺς νόμους παρα-\n\n σαλεύσας οἴχεται τύραννος, ἅτερος δὲ τὸ ξίφος ἐπιθή-\n\nγει, τὸν δήμιον ἐφοπλίζει καὶ θύειν τοὺς παῖδας ἐπι-\n\nχειρεῖ, παῖδας νηπίους, ἁπαλὸν κλαυθμυρίζοντας καὶ\n\nμέσης ἀφαρπάζειν ἐθέλει μητρικῆς ἀγκάλης ἣ μέσων\n\nτῶν τυράννου χειρῶν ἀφαρπάσασα τῇ πόλει τὴν ἐλευ-\n\n \n\n \n\n \n\n \n\n\n\n \n\n\n\nθερίαν ἀπέδωκεν.",
            "46":"ἔπειτα ποῦ δίκαιον καὶ τῆς\n\nὑμῶν φιλανθρωπίας ἄξιον ὑμᾶς μὲν χαίρειν ἐφ’ οἷς ὁ\n\nκατάρατος πέπτωκε, τὴν δὲ τὸ χαίρειν ὑμῖν ὰποδεδω-\n\nκυῖαν ἐπὶ στυγνοτέρας καθῆσθαι τῆς τύχης, καὶ\n\nμὲν ταῦτα δὴ τὰ τῶν εὐθυμουμένων ἐν δημοθοινίαις \n\nἄγειν καὶ ἱεροῖς ἐπιβωμίοις καὶ θεῶν ἑορταῖς, ταυτηνὶ\n\nδὲ δυσθύμως ἔχειν καὶ τὰ μὲν ἀλγεῖν, τὰ δ’ ὑμᾶς ὡς\n\nἀγνώμονας αἰτιᾶσθαι; \n\n",
            "47":"48. Εἰ δή τις ἐπὶ τοιούτοις ὅ τι δὴ τὸ αἴτιον\n\nπύθοιτο, ἡ δὲ φαίη μέν, ὅπως δι’ ὑμᾶς ἠφείδησε τοῦ \n\nἀνδρὸς καὶ πέρα γυναικείας ἠνδρίσατο φύσεως, εἶθ’\n\nὧς ᾐτήσατο μὲν αὐτὴ τοὺς | παῖδας, ὑμεῖς δ’ οὐκ \n\nἐπέδοτε, καὶ νῦν αὐτὴ μὲν τὴν ἐπ’ ἀμφοῖν ἐρημίαν\n\nὀδύρεται, ὑμεῖς δ’ εὐθυμεῖτε καὶ σπένδετε τὴν ἐκεί-\n\nνοῦ καθαίρεσιν ὡς ἂν ἡγούμενοι πάντων ἀνόρθωσιν, \n\nτίνας ἂν ἐπὶ τούτοις ἐκεῖνον ἀφεῖναι δοκεῖτε τὰς\n\nφωνάς; \n\n ",
            "48":"49. Διὰ ταύτην οὖν, φησί, νόμον εὖ ἔχοντα\n\n \n\n \n\n \n\n \n\n\n\n \n\n\n\nλύσομεν; καὶ μάλα δικαίως, ὅτι καὶ δι’ ἡμᾶς αὕτη\n\nπολλῷ πρότερον οὐ παρεγγράπτους νόμους, ἀλλ’ ἰσχυ-\n\nροὺς τῷ ὄντι καὶ νόμους οὓς οὐχ ὁ δεῖνα ἢ ὁ δεῖνα\n\nτῶν πολιτῶν, ἀλλ’ ἡ φύσις αὐτὴ κατὰ μέσης ἐνεκό-\n\n λάψε τῆς ψυχῆς.",
            "49":"καὶ παῖδας τυράννου πατρὸς\n\nἐφ’ ἑτέρᾳ τυραννίδι διαφυλάξομεν; τί δ’ αὐτίκα\n\nτυραννήσουσι; τί δ’ αὐτίκα περιεργάσονται τὴν ἀκρό-\n\nπολιν; πόσοι δημοτικῶν παῖδες κατὰ δημοκρατίας ὡπλί-\n\nσαντο, πόσοι χρηστῶν πατέρων ὄντ’ ἐς αὐτοὶ τοὺς τρό-\n\n ποὺς πεφήνασι χείριστοι. εἰ δὲ τοῦτο δίδως, καὶ θά-\n\nτερον προσεπέδωκας, ὡς ἔσονται καὶ τυράννου πατρὸς\n\nπαῖδες δημοτικώτεροι.",
            "50":"μή μοι τὸν νόμον ἐς τὸ\n\nπαντελὲς ἀφαίρει τοῦ πολιτεύεσθαι. ἀλλ’ ὁπη-\n\nνίκα μήτηρ αἰτεῖται τοὺς παῖδας, περίσωζε καὶ καινόν\n\n τινα τρόπον καὶ γυναῖκας κατ’ ἀνδρῶν τυράννων\n\nὅπλιζε. τοῦτο ἐκείνους μὲν φοβήσει, τὰς δ’ οὐ τὰ μέ-\n\nτρια πρὸς τὴν τόλμαν ἐφέλξεται, εἰ καὶ τούτων πεπτω-\n\nκότων ἀλλ’ οὐ τούς γε παῖδας προσαπολέσουσιν. εἰ δ’\n\nοὐ μήτηρ, οὐ πατήρ, οὐκ ἄλλος τις τῶν ἐκ γένους,\n\n τὸ τηνικαῦτα τὸ πᾶν τῆς ἰσχύος ὁ νόμος ἐχέτω\n\n \n\n \n\n\n\n \n\n\n\nσοι. τὸ γὰρ τοῦ γένους ἀλλότριον ὕποπτον ποιεῖται\n\nτὴν αἵρεσιν.\n\n",
            "51":"Ἡδέως δ’ ἂν ἐροίμην, ὦ ἄνδρες, τουτονὶ τὸν\n\nτοὺς νόμους κομψόν, ὅτου χάριν οἱ παῖδες ταυτηνὶ\n\nδώσουσι τὴν δίκην. εἰ μὲν ὧν παρανομοῦντες ἔπρατ- \n\n’τον, αὐτὸς ἔλεγχε καὶ τὸ παθεῖν ὑπολείπεται· εἰ δ’\n\nὧς πατρὸς ἐκφύντες τυράννου, διὰ τί μὴ μᾶλλον ὡς\n\nτυραννοκτόνου μητρὸς δικαιότερον περισώζοιντο;",
            "52":"ἴα\n\nμοι τὸν τύραννον, ἐπὶ τὴν τυραννοκτόνον μετάβηθι\n\nκαὶ πρὸς ταύτην ἀφορῶν τὸν νόμον τουτονὶ τὸν σὸν \n\nὑπανάγνωθι δήμιον καὶ γνοίης ἂν ὡς ἐπὶ κενοῖς\n\nἐνταῦθά σοι τὸ ξίφος προβάλλεται. εἰ μὲν οὖν τῶν\n\nτοῦ πατρὸς κακῶν εἰσέτι που καὶ νῦν μεμνημένος\n\nἐπὶ τοὺς παῖδας ἄγεις τὴν τιμωρίαν, ὅρα καὶ τὰ τῆς\n\nμητρὸς ἀριστεύματα καὶ τὸ πολὺ τοῦ θυμοῦ | \n\nκατασβέσεις ἐκεῖθεν· εἰ δ’ ἐπὶ τοῖς τῆς μητρὸς καλοῖς \n\nοὐ φυλάττεις τὸ εὔγνωμον, μηδ’ ὧν ὁ πατὴρ ἐτόλμα\n\nκακῶς ἐπὶ τοὺς παῖδας τὴν αἰτίαν μετάφερε.",
            "53":"εἰ\n\nδὲ δεῖ τι καὶ δριμύτερον εἰπεῖν πρὸς ἀλήθειαν, πόθεν\n\nοὗτ’ οἱ τυράννου πατρὸς οἱ μηδ’ αὐτὸ τοῦτ’ εἰδότες, \n\nὅ τι καὶ τύραννος; οὔποτε κακὸν οὐδὲν αὐτόματον ἡ\n\nφύσις ἐνέσπειρεν, ἀλλ’ ἔστι τά γε πλείω τῶν τοιῶνδε\n\n \n\n \n\n\n\n \n\n\n\nμαθημάτων ἐπὶ ψυχῆς ἐντύπωσις, ἐφ’ οἷς καὶ διδάσκα-\n\nλοι ψυχῶν πατέρες νομίζονται.",
            "54":"καὶ ὥσπερ ἐπ’\n\nἐκείνων, ὑγιεινὸς μὲν εἰ τύχοι πατήρ, ὑγιεινὸν σῶμα\n\nπροσεπέφυσε τῷ παιδὶ καὶ καλὸς ἕτερος αὖθις ἐμόρ-\n\n φωσε ὄψιν ἐς κάλλος, νοσερὸς δὲ τοὐναντίον ἤ\n\nκαὶ δυσπρόσωπος τοιαύτην ἐνέθηκε τὴν φύσιν ἢ τὴν\n\nμορφὴν ἐτυπώσατο, οὕτω δὴ κἀνταῦθα γνώμην ἀγαθὴν\n\nσοφός τις παιδαγωγήσας ἐνέφυσε καί τις, κἂν μὴ τὸ\n\nκαλὸν εἶχε πάτριον, ἀλλ’ ὑφ’ ἑτέρου μαθὼν ἐπησκή-\n\n σατο.",
            "55":"εἰ μὲν οὖν ὑπὸ τῷ καταράτῳ ἐκείνῳ τρα-\n\nφέντες εἰς τόδε τῆς ἡλικίας ἀνέδραμον, ἦν ὡς τὰ\n\nπολλὰ τῶν ἐκείνου τυραννικῶν ἀπομαξαμένους ἀπο-\n\nκτείνειν οὐκ ἄλογον· νῦν δ’ ὁ μὲν ἐπ’ ἄλλοις εἶχε τὸ\n\nπολὺ τῆς φροντίδος καὶ τοὺς δορυφόρους τὰ βαρύ-\n\n τάτα κακουργεῖν ἐξεπαίδευε, τούτους δὲ ἡ γενναιοτάτη\n\nπασῶν αὕτη γυναικῶν πρῶτα μὲν ἀνῆκε τῆς γαστρὸς\n\nὑπὸ μυρίαις ὠδῖσι βαλλομένη, ἔπειτα τεκοῦσα τὴν μι-\n\nσοτύραννον θηλὴν ὑπανέτεινε καὶ τυραννοκτόνου γά-\n\nλακτος ἔγευσε καὶ χερσὶν ἀνείλετο καθελούσαις τὸν\n\n τύραννον, ὥστ’, εἰ δεῖ τι καὶ τῶν τεκόντων φύσει τοὺς\n\nπαῖδας ἐναποφέρεσθαι, ταύτης ἂν εἶεν παῖδες καὶ τὸν\n\nτρόπον ὁμοῦ καὶ τὴν γένεσιν κἄν που τυραννοῦντά\n\n \n\n \n\n\n\n \n\n\n\nτινα μάθοιεν, ἴσως τὴν μητέρα ζηλώσουσι.",
            "56":"διὰ\n\nταῦτα μόνης ἐγὼ τῆς γενναίας ταύτης τοὺς παῖδας\n\nτίθεμαι. ἀπὸ τούτων τυραννοκτόνους ἕξειν τὴν πόλιν,\n\nοὐ τυράννους μαντεύομαι. ὁρῶ τὴν θρεψαμένην καὶ\n\nχρηστοὺς ἔσεσθαι τοὺς παῖδας στοχάζομαι. ἐντεῦθεν \n\nἔχεις καὶ σὺ φυλάξαι τὸν τυράννοις ἀγριαίνοντα νό-\n\nμον κἀμοὶ τὸν τοὺς παῖδας χαριζόμενον τῇ μητρὶ μὴ\n\nκαταπροέσθαι περίεστιν. οὐκ εἰσὶ τυράννου πατρὸς καὶ\n\nτὸ γράμμα τὸ σὸν ἐκπεφεύγασι. τυραννοκτόνον αὐχοῦσι\n\nμητέρα καὶ τῇ μητρὶ παραψυχὴν | ὁ δῆμος ἀπέ- \n\nλίπε.",
            "57":"τούτους εἰς δωρεὰν αὐτὴ μὲν ᾔτησεν, ἡ δὲ \n\nπόλις ψηφίζεται. δεῖ γὰρ τὴν θρεψαμένην εὐεργετεῖν,\n\nὅπως ἄρα καὶ δύναιτό τις. εἶτα καὶ δωρεὰν αἰτεῖ ἣ\n\nκαὶ τὴν πόλιν οὐ λυπήσει καὶ τὸν αἰτούμενον εὐφρα-\n\nνεῖ. οὔθ’ ὁ τῆς εὐεργεσίας οὔθ’ ὁ τῆς ἀντιδόσεως \n\nἐστενοχώρηται τρόπος, ἀλλ’ ἐπ’ ἀμφοῖν καὶ δρᾶσαι\n\nκαὶ παθεῖν τὸ βούλημα γίγνεται. τί γοῦν δεινόν, ὦ\n\nπρὸς τῆς Δίκης αὐτῆς, εἰ δι’ ἡμᾶς καθελοῦσα τὸν ἄνδρα\n\nτοὺς μηδὲν ἠδικηκότας παῖδας βούλεται περισώζειν; \n\n \n\n \n\n\n\n \n\n\n\n",
            "58":"59. Ἀλλ’ ἐνταῦθα τὸ μὲν αἰτεῖν ὁ κατήγορος δί-\n\nδωσι, τὸν δὲ τρόπον τῆς αἰτήσεως αἰτιᾶται. καινὰ\n\nγάρ φησιν αἰτεῖ καὶ ἃ λαβεῖν ἔξεστιν ὑπερβᾶσα\n\nἃ μὴ δέδωκε νόμος βιάζεται. ἐγὼ δὲ καινὰ μὲν αἰ-\n\n τουμἐνην οἶδα καὶ αὐτός, ἀλλ’ ἐπὶ καινοῖς τοῖς πε-\n\nπραγμένοις, ἀλλ’ ἐφ’ οἶς οὔπω μέχρι καὶ νῦν ἡ πόλις\n\nἐκόμπασεν. ἢ γὰρ ἔχεις αὐτὸς παρελθὼν εἰπεῖν μοι\n\nτοῦ καινοῦ τούτου δράματος πολλὰ παραδείγματα ἀπὸ\n\nτῆς ἡμετέρας; ἀλλ’ ἀπὸ τῶν ἀστυγειτόνων; ἀλλ’ ἀπὸ\n\n τῆς Ἑλλάδος; ἀλλ’ ἀπὸ τῆς βαρβάρου;",
            "59":"καίτοι τίς\n\nοὐκ οἶδεν ὡς, ὁπότε τυραννοίη τις, δευτέραν δορυφο-\n\nρίαν τὴν συνοικοῦσαν αὐχεῖ καὶ πολλῷ μείζω τῆς\n\nἔξωθεν τῆς τῶν σωματοφυλακούντων, κἂν δορυφόρος\n\nτι πρὸς ὀργὴν ὑπέγρυξεν, ἡ δὲ προεμήνυσε, κἂν δοῦ-\n\n λός τι πρὸς ἐπιβουλὴν ὑπετονθόρισεν, ἡ δὲ προεσή-\n\nμηνε, κἂν ἐγγενής, κἂν πρόσοικος, τῇ δὲ πρὸς τὸ οὖς\n\nἐνέπεσεν, εὐθὺς ὁ τύραννος ᾔσθετο;",
            "60":"ἀλλὰ τούτων\n\nοὐδὲν ἡ τυραννοκτόνος αὕτη προσήκατο, ἀλλ’ ἅμα τε\n\nτῆς πόλεως τὴν δημοκρατίαν ἐκεῖνος καὶ τοῦτον αὕτη\n\n κακὸν κακῶς τῆς ἀκροπόλεως ὡς ἄγος ἀπέρριψε. και-\n\n \n\n \n\n\n\n \n\n\n\nνότατα γοῦν ἐπιβαλοῦσα τοῖς πράγμασιν εἰκότως καὶ\n\nκαινοτέραν ποιεῖται τὴν αἴτησιν. εἰ γὰρ τοῦτο νόμος\n\nἀπείργει τυχὸν ὁ τῆσδε τῆς πόλεως, κἀκεῖνο νόμος οὐ\n\nμιᾶς πόλεως, ἀλλὰ τῆς ὅλης διεκώλυε φύσεως. ἀλλ’\n\nὅμως τὸν κοινὸν τοῦτον ἀπετρέπετο νόμον, ἔν ἡ πό- \n\nλὶς ἔχῃ τὸν οἰκεῖον κόσμον τοῦ πολιτεύματος καὶ μετὰ\n\nτῶν ἄλλων ἐπὶ τοῦ βήματος καὶ σὺ προσυπαναπτύσσῃς\n\nτὰ γράμματα.",
            "61":"ἔπειτα μέντοι καὶ καινὸν οὐδὲν εἰ\n\nπαίδων ἀκούσασα μήτηρ οὐδέν τι πρὸ τῶν παίδων\n\n| τίθεται. τοὐναντίον μὲν οὖν, εἰ μήτηρ οὖσα μὴ \n\nτοὺς παῖδας εἰς δωρεὰν ἐξῃτεῖτο, θαῦμα ἄν τις ἐποι- \n\nεἷτο τὸ πρᾶγμα καί πού τι καὶ ὑπώπτευσε κατὰ τῆς\n\nμητρός. νῦν δ’ ἄμ’ ἀνύποπτος ἡ τυραννοκτόνος αὕτη\n\nκαὶ φιλόπολις ἀκριβῶς καὶ τὰ τῆς δωρεᾶς ἀκραιφνῆ.\n\nπαῖδας αἰτεῖ μήτηρ οὓς ὤδινεν, οὓς ἀπεγαλάκτισεν, \n\nοὓς ἔθρεψεν, οὓς ἐπαίδευσε καὶ τελευταῖον τοῦτο δὴ\n\nτὸ τῶν ὡς ἀληθῶς μητέρων, ἐφ’ οἷς καὶ μόνοις τὰς\n\nὅλας ἐλπίδας ἐσάλευε.",
            "62":"καὶ σὺ νῦν οὐκ αἰσχύνῃ\n\nκαινὸν τοῦτο νομίζων, ὦ πρὸς τῆς Φύσεως αὐτῆς;\n\nὁρᾷς καὶ τῶν θηρῶν τοὺς ἀγρίους ὅπως τῶν τέκνων \n\n \n\n \n\n \n\n\n\n \n\n\n\nπροκινδυνεύειν ἐθέλουσι καὶ τὸ ζῆν ἀπολέγονται, ἵν’\n\nἐκείνοις τοῦτ’ αὐτὸ περιλίποιτο; καινὸν οὖν, ὦ θεοί,\n\nκαινόν, εἰ ἃ καὶ τῶν ἀλόγων ἔχει τις ἐπαινεῖν, ταῦτα\n\nκαὶ μήτηρ ἄνθρωπος βούλεται καὶ τῶν παίδων ἄγει\n\n πάντα δεύτερα, ὑπὲρ ὧν καὶ τἄλλα πάντα τεχνάζεται; \n\n",
            "63":"64. κἂν ψήφισμα τοιοῦτον ἐπ’ ἐκκλησίας ἤκουσεν ὧς\n\nεἰ μέλλει μὴ τοὺς παῖδας κατὰ γῆς ἐρριμμένους\n\nἰδεῖν, αὐτὴ τεθνάτω πρότερον, οὐκ ἂν εὐθὺς ἐπὶ\n\nτὸ ξίφος ὥρμησεν; ὅπου δὲ καὶ νομοθέτης ἐφῆκεν αἰ-\n\n τεὶν ὅ τι καὶ θέλοι τις, ἐνταῦθα τί τῶν ἄλλων παρα-\n\nδραμοῦσα τοὺς παῖδας αἰτήσεται;",
            "64":"εἰ δὲ καὶ τῆς\n\nπολιτείας ἔτι παραλελυμένης κρύφα τῆς ἀκροπόλεως\n\nκατιοῦσα τὸν νόμον ἐζήτει τοῦτον ἀνῃρῆσθαι παρ’\n\nὑμῶν, ἔνα καὶ παρ’ αὐτῆς ὁ τύραννος πεσεῖται, τί\n\n φής; ἆρ’ οὐκ ἂν ἔδωκας; ἆρ’ οὐκ ἂν ὑφήρπασας ὧς\n\nἕρμαιον τὸν λόγον; εἶθ’ ἃ πρινὴ γενέσθαι παρεῖχες\n\nἂν ἑτοίμως, ταῦτα ἔχων οὐ δώσεις, ἀλλ’ ἐφέξεις τὴν\n\n \n\n \n\n \n\n\n\n \n\n\n\nδωρεὰν τῆς οὐκ ἐπισχούσης ὅπερ οὔθ’ ὑμεῖς ᾐτήσασθε\n\nἂν οὔθ’ ἡ φύσις πράττειν ἐδίδου διά τε τὴν τοῦ θή-\n\nλεος ἀτολμίαν καὶ τὴν ἐκ τῆς συζυγίας πρὸς τὸν ἄνδρα\n\nαἰδῶ καὶ τοὺς γαμηλίους θεσμοὺς καὶ τὴν ἐντεῦθεν\n\nστοργήν; \n\n",
            "65":"66. Ἔτι τοίνυν εἰ μὲν εἰς εὐνὴν ἀνδρὸς ἐλθεῖν\n\nἤμελλε πάλιν, οὐκ ἂν οὕτω τῆς προτέρας γονῆς ἐξεί-\n\nχετο, ἀλλ’ εἶχεν ἂν ἐλπίδας ἐξ ἑτέρου πατρὸς καὶ πά-\n\nλιν μήτηρ ἀκοῦσαι· ἐπεὶ δὲ τοῦτο μὲν οὐδ’ εἰς νοῦν\n\nἔλαβε τὴν ἀρχήν, οὐδὲ γὰρ τὴν συνοικίαν αἰτιωμένη \n\nτὰ μεγάλα ἐκεῖνα ἐτόλμα, ἀλλ’ ὧς ἄνδρα μὲν ἔστεργεν,\n\nἐμίσει δ’ ὡς τύραννον, καὶ δι’ ἡμᾶς, ἀλλ’ οὐκ οἰκεί-\n\nους | ἔρωτας τὸν πρῶτον ἄνδρα κατέκοπτεν, ἔνα \n\nκαὶ δευτέραν ὑπανάψει δᾷδα γαμήλιον, ποῦ τοῦτο τῇ\n\nπόλει πρέπον ἢ τίνος ἐχόμενον δίκης τότε μὲν χήραν \n\nδι’ ἡμᾶς γενομένην τῷ τὸν τὰ πάντα δυνάμενον σύν-\n\nοικον ἐκ μέσου θέσθαι, νῦν δ’ αὖθις δι’ ἡμῶν αὐ-\n\nτῶν καὶ τῆς τῶν παίδων γονῆς ἀποστερεῖσθαι; \n\n ",
            "66":"67. Ἀλλὰ δεῖ πάντως καὶ μείζω τιμωρίαν\n\nτὸν τύραννον ὑπέχειν. οὐκοῦν ἐκείνῳ μὲν τοῦ κα- \n\nκῶς ἐθέλειν ἄρχειν τὸ τεθνάναι κάκιον ὑπερβολὴ τι-\n\n \n\n \n\n \n\n\n\n \n\n\n\nμωρίας ἐλείπετο, ταύτῃ δὲ τὸ μὴ καὶ τοὺς παῖδας, τὸ\n\nμόνον παραμύθιον, ἀποσεσυλῆσθαι καὶ μετὰ τῆς χη-\n\nρείας καὶ ἀτεκνίαν προσεπιδεῖν εἴη ἂν λοιπὸν εἰς αἴ-\n\nτησιν; παῦσαι, πρὸς τῆς παρούσης δημοκρατίας, ὦ\n\n κατήγορε, μὴ καὶ δοκοίης οἶς ἀνεῖλε τὸν τύραννον\n\nἄχθεσθαι καὶ πρὸς ἄμυναν τῆς ἀπεκτονυίας, ἀλλ’ οὐ\n\nπρὸς ὕβριν ἐκείνου ταῦτα τεχνάζεσθαι.",
            "67":"ἱκανῶς\n\nἀπέδοτο τὰ τροφεῖα τῇ πόλει, ἱκανῶς ὑπὲρ τῆς ἐνεγ-\n\nκούσης ἐφήψατο τοῦ ξίφους. ἐνετρύφα μὲν ὁ τύραννος\n\n ταῖς τῶν ἄλλων συμφοραῖς, ἡ δ’, ἕως ἐξῆν λανθάνειν,\n\nἐπέστενε. καὶ ταύτῃ μὲν κατὰ πρανοῦς ἔρρει τὰ πράγ-\n\nματα, δυστυχούντων δ’ ἡμῶν αὐτὴ τὸ τῆς τύχης εὐ-\n\nπετὲς πρὸς ἡδονὴν οὐκ ἐδέχετο.",
            "68":"ἐπὶ τούτοις τολμᾷ\n\nτι καὶ θρασύτερον, μετὰ ξίφους ἐπιπηδᾷ καὶ τοῦ πολ-\n\n λοὺς ἀνελόντος αὐτόχειρ γίνεται καὶ πεσόντι προσεπέ-\n\nλεγε· ταῦτά σοι τῆς καλῆς τἀπίχειρα τυραννί-\n\nδος, τοῦτό σοι τῶν πολλῶν φόνων ἀντίποινον.\n\nἐξέβης τοὺς ἀνθρωπείους ὅρους τῇ τῶν τρόπων\n\nὠμότητι. οὐκοῦν κἀγὼ παρόψομαί σου τὸν ζυ-\n\n \n\n \n\n \n\n\n\n \n\n\n\nγόν. πολλοὺς τῶν αὐτῶν αἱμάτων ᾕμαξας. οὐκ-\n\nοῦν δέχου καὶ σὺ πρὸς τῆς γυναικὸς τὴν σφα-\n\nγήν. παρεῖδες τοὺς ἔξωθεν νόμους τοὺς ἐν\n\nβεσι, τοὺς ἐπ’ ἀγορᾶς, τοὺς ἐπ’ ἐκκλησίας\n\nγραπτούς. οὐκοῦν ἐγώ σε καὶ τοῦτο μιμήσομαι \n\nκαὶ τοὺς ἔνδοθεν νόμους οὓς ταῖς ψυχαῖς ἡ\n\nφύσις ἐνέγραψε μετὰ καὶ τῆς σῆς τυραννίδος\n\nτροπώσομαι.",
            "69":"ταῦτα τίς οὐ ζηλώσει, τίς οὐκ εὐ-\n\nδαιμονίσει, τίς οὐ θαυμάσεται; ποῖος δὲ τοιαύτην γυ-\n\nναῖκα τὸ κεκλῆσθαι μητέρα δικαίως προσαφαιρήσεται; \n\nἐπὶ γυναικῶν φορᾷ καὶ τὰ τῶν Λακώνων σεμνύνεται,\n\nἀλλὰ μέχρι τῆς γενναίας ταύτης καὶ φιλοπόλιδος. μέ-\n\nγας Θρασύβουλος, | ἀλλ’ ὅτι μὴ προσήκουσαν \n\nτυραννίδα κατέλυσε. πολὺς Ἡρακλῆς, ἀλλ’ ὅτι θῆρας\n\nφοβεροὺς μὲν ἰδεῖν, φοβερωτέρους δὲ πρὸς πεῖραν \n\nἀνδρείας ἀπέκτεινε. θαυμαστὸς ὁ Θησεύς, ἀλλ’ ὅτι τὰς\n\nὁδοὺς τῶν λῃστευόντων ἐκάθηρεν. ἡ δὲ πόλιν ὅλην\n\nὑπὸ τυράννῳ πεπτωκυῖαν ἀνέστησε καὶ τὸν τοῦ γένους\n\nπαρεῖδε θεσμὸν καὶ τὴν ἐκ φύσεως ἀνανδρίαν κατε-\n\n \n\n \n\n \n\n\n\n \n\n\n\nπολέμησεν.",
            "70":"εἰς τοῦτον ἐγώ σε τὸν κατάλογον τίθε-\n\nμαι, μετὰ Θρασυβούλου θαυμάζω, μετὰ Θησέως προσ-\n\nκυνῶ, μεθ’ Ἡρακλέους σέβομαι. ἐκπλήττομαι τοῦ θρά-\n\nσους, ὑπεράγαμαι τῆς τόλμης, κινδυνεύω μηδ’ ἔργα\n\n γυναικὸς ταῦτα νομίζειν, ἀλλά τινος ἐφεστίου δαίμονος. \n\n",
            "71":"72. Δεῦρό μοι, ὦ γενναιοτάτη γυναικῶν. ἀνάβαινε\n\nπρὸς τὸ βῆμα τὸ διὰ σὲ νῦν κατὰ νόμους περικρο-\n\nτούμενον, προένεγκαί τι καὶ φθέγματος μεθ’ οὗ τὸν\n\nτύραννον ὑπὲρ τῶν νόμων ἱκέτευες, δεῖξον ᾑμαγμένην\n\n τῷ τοῦ τυράννου λύθρῳ τὴν χεῖρα, καὶ τάχα καταιδέ-\n\nσεις τοὺς ἀντιτείνοντας. ὁρᾷς ὧς σεσίγηκεν ὁ κατή-\n\nγορος, ὁ δὲ δῆμος ἐκάμφθησαν; θάρρει τὴν νικῶσαν.\n\nοὐκ ἀποίσῃ τῶν ἐν λόγοις δεινῶν τοὔλαττον ἡ τοῖς\n\nἔργοις ἀπενεγκαμένη τὸ μεῖζον.",
            "72":"πρότεινε μετὰ τῆς\n\n χειρὸς τὸ ξίφος ἔτι τοῦ τυραννικοῦ προσαποστάζον\n\nαἵματος. τοῦτό σου τὸ ξίφος ἐγὼ καὶ θεοῖς ἀναθήσο-\n\nμαι. μετὰ τοῦ τῆς Ἀθηνᾶς ἔγχους, μετὰ τοῦ Δῖός\n\nκεραυνοῦ τοῦτό σου τὸ ξίφος τετάξεται. ἔλυσεν ὠμό-\n\nτητα τυραννικὴν οὐ μακρῷ τῆς τῶν Τιτάνων ὕβρεως\n\n λειπομένην, ἀπέσφαξε τύραννον μικροῦ καὶ Γιγάντων\n\nπαλαμναιότερον. τάχα που καὶ στήλην σοι λαμπροτέραν\n\n \n\n \n\n\n\n \n\n\n\nἡ πόλις μετὰ καὶ τῶν παίδων ἐπιψηφιεῖται, καὶ ξιφη-\n\nφοροῦσαν ὡς ἡμετέραν γράψομεν Δήμητραν.",
            "73":"τί\n\nστένεις; τί δακρύεις; τί δὲ τούτους ὑφορᾷ τοὺς πρὶν\n\nπεριδεεῖς, τοὺς ὑποτρόμους, τοὺς συνεσταλμένους καὶ\n\nνῦν κομψούς, εὐρυβόας, πολλὰ στωμυλλομένους, πολ- \n\nλοὺς ῥέοντας ἐπ’ ἐκκλησίας; μὴ δέδιθι περὶ τῆς ψή-\n\nφου. ἔχεις τοὺς δικαστὰς ἀφ’ ὧν τοὺς νόμους ἀπέδω-\n\nκας. ἔχεις τὸν δῆμον ἀφ’ ὧν εἰργάσω δεσπότου τυ-\n\nραννοῦντος ἐλεύθερον.",
            "74":"σώζει σου τοὺς παῖδας τὰ\n\nδάκρυα. διὰ σὲ γὰρ ἡ πόλις οὐκ ἀνδρῶν σφαγάς, οὐ \n\nγυναικῶν ἁρπαγάς, οὐ παίδων | ὕβρεις ὀδύρεται. \n\nπρὸς οἶκτον κοινῇ πάντας τὸ καινὸν τῆς συμφορᾶς\n\nἐφέλκεται. οἷς γὰρ καὶ τἄλλα μεταπλάττεις ἐπὶ τὸ και-\n\nνότερον, ἔρον, τούτοις καὶ νῦν παῖδας τυράννου δεικνύεις\n\nἐλεουμένους διὰ τυραννοκτόνον μητέρα δακρύουσαν. \n\n",
            "75":"76. ἔχεις ἤδη τοὺς παῖδας. καὶ φύλαττέ μοι μέχρι καὶ\n\nτέλους τῆς γνώμης τὸ μισοτύραννον. καὶ λαβοῦσα\n\nπαρὰ τοῦ δήμου στέργε, τρέφει νουθέτει, παίδευε,\n\n \n\n \n\n\n\n \n\n\n\nπάντως πρὸς τὸ δημοτικώτερον μεταρρύθμιζε, κἂν εἰς\n\nἄνδρας φθάσωσι, τὸ ξίφος αὐτοῖς ἐπιδείκνυε, ἔφαψαι\n\nτοῦ χώματος τοῦ πατρός, διήγησαι τὴν τυραννίδα,\n\nἐπίδειξαι τὴν δεξιὰν ὑφ’ ἧς ὅλη τυραννὶς καταβέβλη-\n\n ται. κἂν ἐκείνου τοῦ πατρὸς εἶναι βουλήσονται παῖδες,\n\nἔχεις τὸ ξίφος καὶ καλοῦ τυραννοκτόνος καὶ πάλιν. \n\n \n\n"
        }
    },
    "work":"declamationes 43",
    "original-urn":"urn:cts:greekLit:tlg2200.tlg00543.opp-grc1",
    "edition":"Libanius, Declamationes 43"
}
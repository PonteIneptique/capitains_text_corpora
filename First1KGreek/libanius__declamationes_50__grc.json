{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00550.opp-grc1-simple",
    "text":{
        "0":"\n\n \n\n L. \n\n Ἐγράψατό τις τὸν ἑαυτοῦ παῖδα βουλεύσεως. ὁ\n\nπαῖς ἀκρίτως ἀποθανεῖν ἀξιοῖ κατὰ τὸν περὶ\n\nτῶν ἀκρίτων νόμον. \n\n τὸ μὲν οὖν εὐτυχέστερον, ὦ πολῖται, μὴ \n\nπρὶν εἶναί μοι καιρὸν ἐπὶ τοῦτ’ ἀναβῆναι τὸ βῆμα \n\nμηδ’ αὖ περὶ τούτων ὁποίων νῦν ἐρῶν ἀφῖγμαι μη-\n\nδέποτε λόγους ἐν ὑμῖν ποιήσασθαι· ἐπεὶ δὲ εὔξασθαι\n\nμὲν ἅ τις βούλεται ῥᾴδιον, πράττεται δὲ τὰ τῆς ἀνάγ-\n\nκης καὶ ταύτην οὐκ ἔνι διαφυγεῖν οὔτε νέοις οὔτε\n\nγέρουσιν, ἥκω δεησόμενος ὑμῶν ἄνθρωπος οὐδ’ ἱκανῶς \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nεἰς ὑμᾶς βλέψαι δυνάμενος, τῷ μὲν ἥττων εἶναι τῶν\n\nἐν ταῖς ἐκκλησίαις θορύβων καὶ τῇ τῶν ἐνταυθοῖ\n\nπραγμάτων ἀπειρίᾳ νομίζων οὐδαμῶς ἂν ὧν ἐσπούδακα\n\nτυχεῖν, τῷ δ’ ὑμᾶς εἶναι φιλανθρώπους καὶ τῷ πε-\n\n παιδεῦσθαι τοὺς ἀτυχοῦντας ἐλεεῖν ἐλπίζων ὅτι με τῆς\n\nκρίσεως ἐξελόμενοι τῷ πατρὶ παραδώσετε πρὸς φόνον. \n\n",
        "1":"2. εἰ μὲν οὖν ἠξίουν ὑμᾶς διαλλάξαι μοι τὸν πατέρα καὶ\n\nποιῆσαι πρᾷον καὶ πεῖσαι τὴν οὐδὲ μέχρι ῥήματος ἐμοὶ\n\nφορητὴν ταύτην δόξαν ἀποθέσθαι, τάχα μὲν οὐδ’ οὕτως\n\n ἂν οὔτε τῶν ὑμετέρων ἀλλότρια τρόπων ἐζήτουν οὔτ’\n\nἐναντία ία τῇ φύσει τῇ παῖδας καὶ γονέας οἰκείως ἔχειν\n\nἀλλήλοις ἐθελούσῃ, ἴσως δ’ ἄν τις ἠγανάκτησε τῶν\n\nοὐδ’ ἐν τοῖς πολλοῖς ὑμῖν ἐοικότων, εἰ τοιαύτην αἰτίαν\n\nἐγὼ λαβὼν ὅπως μήτε λόγον μηδένα μήτε δίκην μηδε-\n\n μίαν πατρὶ πατρὶ δοίην διεπραττόμην· ἐπεὶ δέ, ὃ τῆς\n\nκρίσεως ἐστιν, ἂν ἀλῶ, πέρας, τοῦτ’ ἂν βουλοίμην\n\nὑπομεῖναι σιωπῇ τοῦ πατρὸς αὐτοῦ τὰ τῆς ψήφου\n\nποιοῦντος, οὐκ οἶδα εἰς τί τις βλέπων ἢ τί τῶν ἁπάν-\n\nτων ὑφορώμενος οὐκ ἂν δοίη τὴν χάριν.",
        "2":"εἰ μὲν\n\n οὖν ἑώρων καὶ ἴ’ νῦν τὸν πατέρα ἐφεστηκότα καὶ τοὺς\n\nἐναντίους ἐμοὶ παρεσκευασμένον πρὸς ὑμᾶς εἰπεῖν λό-\n\n γους, οὐδὲν ἂν ὧν διανοοῦμαι φράσας εὐθὺς 1\n\nἂν ἀποπηδήσας ᾠχόμην εὖ τοῦτο εἰδώς, ὧς ἅπαντα ἂν\n\n \n\n\n\n \n\n\n\nἐλέγετο μάτην ἀντιλέγοντός τε καὶ χαλεπαίνοντος ἐκεί-\n\nνου· ἐπεὶ δέ, εἰ μηδὲν ἄλλο, τοῦτό γε ἡμῖν ἡ Τύχη\n\nκεχάρισται τὸ τὸν μὲν ἀπεῖναι τῆς ἐκκλησίας ἐπ’ ἄλλοις\n\nδιατρίβοντα, τῶν δ’ ἄλλων τινάς, ὧν οὐδ’ αὐτῶν μὲν\n\nἔνι μοι καταφρονεῖν, οὐ τοσοῦτος δὲ ὅσος ἐκείνου φό- \n\nβος, τοὺς ἐναντιωσομένους εἶναι, ἔχω τινὰς ἐλπίδας\n\nπλέον οἴσεσθαι τῆς τούτων φιλονεικίας τὰς τοῦ τοι-\n\nαῦτα ἀτυχοῦντος ἐμοῦ δεήσεις. \n\n",
        "3":"4. Ἀνάγκη μὲν οὖν μετὰ δακρύων, ὦ πολῖται,\n\nγίγνεσθαί μοι τοὺς λόγους, ἐπεὶ καὶ ὅλως νῦν ἐν δά- \n\nκρυσι διάγω καὶ οὔτε ἡμέρα οὔτε νὺξ οὔτε τῶν οἰ-\n\nκείων οὔτε τῶν φίλων οὐδεὶς ἐπεῖδέ με μετὰ τὴν ὀρ-\n\nγὴν πατρὸς ἢ φθεγξάμενον ἢ σιγήσαντα ἀδακρυτί. \n\n ",
        "4":"5. καὶ τί θαυμαστὸν εἰ αὐτὸς ἠνάγκασμαι πενθεῖν,\n\nὅπου γε καὶ τοὺς ἐμοὶ συνήθεις ἴδοι τις ἂν ταὐτὸν \n\nἐμοὶ ποιοῦντας; ὁ γὰρ δὴ πονηρότατος ἐγὼ περὶ τοὺς\n\nἐμαυτοῦ τοὺς ἐκ παλαίστρας καὶ διδασκαλείων ἑταίρους\n\nἅπαντας ἔχω συμπενθοῦντας καὶ οὐδὲν τῇ λύπῃ τοῦ\n\nκινδυνεύοντος ἐμοῦ διαφέροντας. οἶμαι δὲ καὶ ὑμῶν\n\nπολλοὺς εἰς δάκρυα πεσεῖσθαι τῶν κακῶν τῶν ἡμετέ- \n\nρων ἀκούοντας. ἴστω οὖν τις κἀμοὶ συγγνώμη μὴ συν-\n\nεχῶς ἅπαντα δυναμένῳ λέγειν. \n\n ",
        "5":"6. Ἔγημεν ὁ πατὴρ τὴν μητέρα τὴν ἐμήν, ὡς οὐκ\n\n \n\n \n\n \n\n\n\n \n\n\n\nἔδει. γενόμενος ηὐξόμην. οὐδὲ τοῦτο ἔδει. καὶ διέφυγον\n\nπολλὰς νόσους, ὑφ’ ὧν ἔδει με τεθνάναι. ἐφιλούμην\n\nὑπὸ τοῦ πατρός, ἠγαπώμην. πάντα ἦν ὁ παῖς ἐκείνῳ.\n\nκαὶ σπουδῆς οὐδὲν ἀπῆν, ἀλλὰ παιδαγωγοί, διδάσκα-\n\n λοὶ, μισθοί, φροντίδες, εὐχαὶ πρὸς θεούς, πλῆθος θυ-\n\nσιῶν, ἔπαινοι πρὸς ἑτέρους πατέρας.",
        "6":"εἴ τι προσπέ-\n\nσοι δυσχερές, τοῦτ’ ἐκ τῶν ἐλπίδων τῶν παρ’ ἐμοῦ\n\nτὴν παραμυθίαν ἐλάμβανε κἀν τοῖς διδασκαλείοις οὐκ\n\nοἶδα μᾶλλον ἑτέρους εὐδαιμονίσας ἢ μακαρισθεὶς ὐπ’\n\n ἄλλων. ὁρῶν δὲ τὸν πατέρα τῆς οὐσίας ἐπιμελούμενον\n\nκαὶ πλείω τὰ ὄντα ποιούμενον καἰ ὅπως εὖ πράττοντά\n\nμοι παραδοίη τὸν οἶκον, πάντας ὑπομένοντα πόνους\n\nκαὶ οὐκ ὄντα χαλεπὸν οὐδ’ ἀκριβολογούμενον, δὶ τι\n\nφανείην ἀναλίσκων, ἔχαιρον καὶ εἰς ἱερὰ βαδίζων ἀπὸ\n\n τοῦ πατρὸς ἠρχόμην τῶν εὐχῶν.",
        "7":"οὕτ’ ὢ δὲ | ἡμῖν\n\n τῶν πραγμάτων χωρούντων, εἴπω τὰ λοιπὰ μετὰ παρ-\n\nρησίας; ἀλλ’ οὐκ ἐβουλόμην μὲν οὐδὲν δυσχερὲς περὶ\n\nοὐδενὸς λέγειν νέος τε ὢν ἔτι καὶ εἴπερ τις ἄλλος\n\nτῶν ἡλικιωτῶν εὐφημεῖν περὶ ἀπάντων, καὶ πολιτῶν\n\n καὶ μετοίκων καὶ ξένων, μεμελετηκώς, καρτερεῖν δὲ\n\nοὐκ ἔστιν ἀδικούμενον.",
        "8":"εἰσί τινες, ὦ πολῖται, τοῖς\n\nἑτέρων ἀγαθοῖς ἀχθόμενοι καὶ νομίζοντες ἐν ταῖς τῶν\n\n \n\n \n\n \n\n \n\n\n\n \n\n\n\nπολλῶν εὐτυχίαις αὐτοὶ δυστυχεῖν. καὶ τούτων οἱ\n\nμὲν ἡσυχῆ στένουσιν, οἱ δὲ καταρῶνται καὶ διαμέμ-\n\nφονται τὴν Τύχην, οἱ δ’ αὖ τούτων ἀνδρειότεροι εἰ\n\nμὴ μεταστήσαιεν ἐπὶ τἀναντία τὰς οὕτως ἐχούσας οἰ-\n\nκίας οὐ φέρουσι καὶ ποιοῦσι δὴ τὰ τῶν πολεμίων λό- \n\nγοις ψευδέσι καὶ πεπλασμέναις αἰτίαις ἀνθ’ ὅπλων\n\nκαὶ μηχανημάτων χρώμενοι.",
        "9":"καὶ νῦν μὲν ἄνδρα\n\nπρὸς γυναῖκα, νῦν δὲ θεῖον πρὸς ἀδελφιδοῦν, νῦν δὲ\n\nἀδελφοὺς πρὸς ἀλλήλους, νῦν δέ, οἶόν τι τὸ παρόν,\n\nπατέρα πρὸς υἱὸν ἐξεπολέμωσαν κἂν λάβωσί τινα χρη- \n\n’στὸν καὶ οὐδὲν ἑαυτοῖς ἐοικότα, διεπράξαντο ῥᾳδίως\n\nὁ γὰρ ἥκιστ’ ἂν αὐτὸς τοιαῦτα ἑτέροις ἐπιβουλεύσας\n\nῥᾷστα ἂν ὑπὸ τῶν τὰ τοιαῦτα μηχανωμένων διαπρα-\n\nχθείη.",
        "10":"ἆρα ἄν μοι δοίητε εἰπεῖν ὅτι τούτων εἶς\n\nὑπὸ τῶν τοιούτων ἠπατημένων καὶ ὁ πατήρ μοι γε- \n\nγένηται καὶ νῦν ἐγὼ θανατῶ διὰ τὴν ἐκείνου χρηστό-\n\nτητα; εἰ γὰρ ἃ συνῄδει μοι παρὰ πάντα τὸν χρόνον\n\nἰσχυρότερα ὧν χθὲς ὡς εἰπεῖν ἤκουσεν ἐπεποίητο, τῶν\n\nπαρόντων οὐδὲν ἂν ἡμᾶς ἤλαυνε. νῦν δ’ ὁ πατὴρ πα-\n\nτὴρ ἡμῖν οἴκοθεν ἐξελθὼν ἐπανῆλθεν ἐξαίφνης πολέμιος \n\n \n\n \n\n\n\n \n\n\n\nκαὶ δεινὸν ἔβλεπε καὶ τὸν μηρὸν ἔπληττε καὶ βοῆς ἐν-\n\nεπίμπλα τὴν οἰκίαν τότε πρῶτον τοιαῦτα ποιῶν.",
        "11":"ἐρω-\n\nτῶντος δέ μου τί τὸ ταῦτα ἀναγκάζον καὶ ποιεῖν\n\nκαὶ λέγειν; σύ, φησίν, ὅν ἐμαυτοῦ φονέα βόσκων\n\n οὐκ ᾔδειν. ἀνεβόησα, ὦ πολῖται, καὶ ταῖν χεροῖν τὸ\n\nπρόσωπον ἔτυπτον καὶ θεοὺς καὶ δαίμονας ἐκάλουν\n\nκαὶ μὴ τοιαῦτα ἀσεβεῖν ἐδεόμην.",
        "12":"τοῦ δὲ καὶ σφόδρα\n\nταῦτα πεπεῖσθαι λέγοντος καὶ οὐδένα ἂν αὐτὸν μετα-\n\nπεῖσαι ῥήτορα προσπεσὼν πρὸς τὰ γόνατα λαμβάνειν\n\n ἠξίουν δίκην παρ’ ἐμοῦ τὴν ἐσχάτην. οὗτος, ἔφην,\n\nαὐχήν σοι γυμνός, αὕτη κλείς, τουτὶ στῆθος,\n\n πάντα | ἕτοιμα δέχεσθαι ξίφος. μὴ μέλλε\n\nχεῖρα ἔχων καὶ νόμον.",
        "13":"ὁ δὲ τὸ μὲν αὐτὸς\n\nκατεργάσασθαι τὸν υἱὸν ὤκνει, δικαστηρίου δὲ ἐμέμνη-\n\n τὸ καὶ γραφῆς καὶ ἑτέρου νόμου τοῦ τῆς βουλεύσεως.\n\nκαὶ ᾤμην γε αὐτὸν ἐνταυθοῖ λήξειν καὶ ὧν εἶπεν ἐπι-\n\nλήσεσθαι, ἀλλ’ οἱ τὸν σπινθῆρα, ὧς ἔοικεν, ἐμβαλόντες\n\nτὸ πρῶτον ἐρρίπιζον τὸν θυμόν. ὁ γὰρ μισθὸς οὐ\n\n \n\n \n\n\n\n \n\n\n\nμικρὸς ἀνθ’ ἡμῶν τὰ ἡμέτερα ἔχειν. τί δεῖ τὰ πολλὰ\n\nλέγειν; διώκει τὸν παῖδα βουλεύσεως ὁ πατήρ.",
        "14":"οὐ\n\nμὴν ἔγωγε ἀποδρὰς ᾠχόμην καίτοι τῶν οἰκείων παραι-\n\nνούντων ὡς τοῦ χρόνου παύσοντος τὴν ὀργὴν καὶ οὐ\n\nδιὰ τέλους τῶν κακουργούντων ἡμῖν τὴν οἰκίαν κλει- \n\nσόντων. ἀλλ’ οὐκ ἔγωγε ἠνεσχόμην αἰσχρῶς σωθῆναι\n\nοὐδὲ ἐλθὼν μετὰ τοιαύτης αἰτίας παρ’ ἑτέροις οἰκεῖν\n\nοὐδὲ παρασχεῖν τοῖς ἅπαν τὸ πρᾶγμα κατεσκευακόσι\n\nλέγειν ἃ μάλιστα ἦν βουλομένοις, ἀλλὰ μένω καὶ δί-\n\nδωμι τῆς ὑποψίας δίκην καὶ φέρω κατ’ ἐμαυτοῦ τὴν \n\nψῆφον. καὶ τί ἂν δέοι δικαστήριον ἀνοίγειν καὶ ὕδωρ\n\nμετρεῖν ἐμοῦ τὸ ξίφος ἐπισπωμένου καὶ δεομένου τὸν\n\nπατέρα με παρ’ ὑμῶν λαβόντα ἀποκτεῖναι; \n\n",
        "15":"16. Ἀλλ’ οὐκ εἰωθότα, φησί, ζητεῖς τὸν κρῖ-\n\nναι βουλόμενον ἀναγκάζων ἄκριτον τὸν αὑτοῦ \n\nσφάττειν. οὐδὲ γὰρ εἰωθότα, ὦ πολῖται, ἐγκέκλημαι,\n\nοἷον πίνειν τοῦ μετρίου πλέον, διάγειν ἐν κώμοις,\n\nπροσκεῖσθαι κύβοις, ἑταίραν λελύσθαι, ταῦτα δὴ τὰ\n\nπολλοὺς τῶν νέων καταδεδουλωμένα. ἀλλ’ ἐκεῖνα δια-\n\n \n\n \n\n \n\n\n\n \n\n\n\nφυγὼν ἃ μὴ ῥᾴδιον μόνος ἐγκέκλημαι ταῦτα ἃ μηδεὶς\n\nἄλλος νέων. τί οὖν θαυμαστὸν εἰ ὑπὸ καινῶν ἐγκλη-\n\nμάτων ἐπὶ καινοὺς προῆγμαι λόγους;",
        "16":"χωρὶς δὲ\n\nτούτων οὐκ ἐπιτάττω τῷ πατρὶ τήμερον οὐδὲ ἐφεστη-\n\n κὼς λέγω· τοῦτο μὲν οὐδ’ εἰ βούλει, ποιήσεις,\n\nἐκεῖνο δέ, κἂν εἰ μὴ βούλοιο, καὶ κρῖναι μὲν\n\nοὐκ ἐπιτρέψω, κτεῖναι δὲ ἐπαναγκάσω, ἀλλ’ ἐφ’\n\nὑμᾶς ἥκω τὸν δῆμον τὸν φιλάνθρωπον, τὸν κοινὸν\n\nπατέρα τῶν νέων. καὶ τὸ μὲν ἐμόν ἐστιν ἱκετεία, τὸ\n\n δὲ παρ’ ὑμῶν ἐσόμενον πειθώ.",
        "17":"διαφέρει δὲ πολὺ\n\nπεισθέντα δοῦναι χάριν ἢ μὴ βουλόμενον βιασθῆναι.\n\nκαὶ τὸ μέν ἐστι δημοκρατίᾳ πρέπον, τὸ δὲ εἰς τυράν-\n\nνους ἔρχεται. οὐδὲ γάρ, εἰ τῶν συγγενῶν τινας τῷ\n\n πατρὶ προσέπεμπον ὑπὲρ τούτων διαλεξομένους, |\n\n ἀνάγκη τοῦτ’ ἂν ἦν. ὅπου γὰρ ἦν ἅψασθαι γενείου\n\nκαὶ γονάτων καὶ δακρύσαι καὶ εἰπεῖν· εἶξον, ἐλέησον,\n\nαὐτὸς ἀπόκτεινον, πρὸς θεῶν, πρὸς ἑστίας, τίς\n\nἐνταῦθα χώρα τῷ τῆς ἀνάγκης ὀνόματι;",
        "18":"εἰ μὲν οὖν\n\nἐκείνους ἀποχρήσειν ἡγούμην, οὐκ ἂν ὑμῖν ἠνώχλουν\n\n οὐδ’ ἂν φορτίον μεῖζον ἢ κατ’ ἐμαυτὸν ἀνῃρούμην\n\nδήμῳ διαλεγόμενος· ἐπεὶ δὲ ἐλάττους εἰσὶ τοῦ πράγ-\n\nματος, ὑμᾶς ὁ καιρὸς ζητεῖ τοὺς τῶν ὅλων κυρίους,\n\nὑφ’ ὧν εὔξαιτο ἄν τις αἰτηθῆναι χάριν. \n\n",
        "19":"20. Γραφὴν οὖν, φησίν, ἀπενεχθεῖσαν δια-\n\n γράψεις; οὐκ ἐγώ. πόθεν; οὐδ’ αὖ ὁ δῆμος. ἀλλ’\n\n \n\n \n\n\n\n \n\n\n\nὅσπερ ἀπήνεγκεν, εἰ πείθοιτο τῷ δήμῳ. πείσεται δὲ\n\nπαρ’ οὗπερ οὐκ ὀλιγάκις τετίμηται. τίς οὖν αὕτη τοῦ\n\nπατρὸς ἀτιμία, εἰ ἄκοντος μὲν οὐδεὶς λύσει τἀκείνου,\n\nτὰ αὑτοῦ δὲ αὐτὸς ἑκών; οὐδὲ γὰρ χαίρειν εἰπόντες\n\nἐκείνῳ τὸν ἄρχοντα καλέσαντες μὴ ἐξέστω δὲ τῷ \n\nπατρὶ τὸν παῖδα διώκειν ἐροῦσιν, ἀλλ’ αὐτὸν τὸν\n\nπατέρα καλέσαντες τοιαῦτα πρὸς ἐκεῖνον ἐροῦσιν· ὦ\n\nφίλτατε, ἐπειδὴ μόνος οἴει πατέρων ὑπὸ τοῦ\n\nπαιδὸς μεμισῆσθαι καὶ τὸ μῖσος εἰς βουλὴν φό-\n\nνου προβεβηκέναι καὶ τοῦτο ἐδυνήθης πεισθῆ- \n\n’ναι, λάμβανε μὲν τὴν δίκην, οὐ παραιτούμεθα,\n\nλάμβανε δὲ κατὰ τὸν νόμον, ὃς ποιεῖ σε κύριον\n\nτοῦ ’κείνου σώματος. ταῦτα γάρ, ταῦτα ὁ παῖς\n\nἱκετεύει πραγμάτων σε πολλῶν ἀπαλλάττων καὶ\n\nτούτων τῶν λογογράφων.",
        "20":"ἂν ταῦτα ὁ πατὴρ \n\nπροσέμενος ἀποστῇ τῆς κρίσεως, τίς ἠδίκηται νόμος;\n\nτίς ἀνθρώπων ὕβρισται; τίς βεβίασται τῶν πολιτῶν;\n\nοὐδείς. ἀλλ’ εἶς οὗτος βεβαιοῦται νόμος τήμερον ὁ\n\nπερὶ τῶν ἀκρίτων φόνων.",
        "21":"εἰ μὲν οὖν ἢ μηδεμίαν\n\nἢ μικρὰν ἀντὶ μείζονος ὑποσχεῖν ἠξίουν δίκην, οἷον \n\n \n\n\n\n \n\n\n\nεἰ ταῦτα ἔλεγον παρελθών· ἄνδρες πολῖται, πονη-\n\nρῶν καὶ κακοηθῶν ἀνδρῶν συμμορία τὴν οἰκίαν\n\nἡμῖν κεκύκλωκε καὶ πολιορκεῖ. βοηθήσατε, πρὶν\n\nαὐτὴν ἐξέλωσιν. ὁ πα·τὴρ ἀναπέπεισται. διανε-\n\n νόηταί με τὴν ψυχὴν αὐτὸς ἀφελέσθαι, ὃ οὔτε\n\nἐγένετο μήτε γένοιτο. πῶς γὰρ ἂν ἐγὼ γεγονὼς\n\nἐξ ἐκείνου καὶ τοῦτο ἀκριβῶς εἰδὼς καὶ τρα-\n\nφεὶς οὐδενὸς φαυλότερον καὶ παιδείας μετα-\n\nσχών, ἣ τοὺς ἀναισθήτους ἀμείνους ποιεῖν δύ-\n\n ναται καὶ δικαίους καὶ καλῶν ἔργων ἐπιθυμῇ..\n\n τάς, | πῶς οὖν ἐγὼ τὸν πατέρα εἶναί μοι\n\nδεινὸν ἡγησάμην τῆς ὀρφανίας μεγίστης εἶναι\n\nσυμφορᾶς ὁμολογουμένης; ἤ οὐχ ἡδὺ πατέρα\n\nγηραιὸν ὥσπερ τινὰ δαίμονα θεραπεύειν κἀν\n\n ταῖς εἰς ἐκεῖνον ἐπιμελείαις κτᾶσθαι τὰς ἀμεί-\n\nνους ἐλπίδας; οὐκ ἂν ἔδεισα τοὺς ἐνταῦθα νό-\n\nμους; οὐκ ἂν ἔδεισα τοὺς ἐν Ἅιδου φόβους;\n\nποιήσατε τοίνυν ἥμερόν μοι τὸν πατέρα καὶ\n\nκρατήσατε τῶν διασειόντων ἡμῖν τὸ γένος. εἰ\n\n ταῦτα ἐδεόμην, εἰκότως ἂν ἠγανάκτεις.",
        "22":"ἠγανάκτεις\n\n \n\n \n\n \n\n\n\n \n\n\n\nδ’ ἂν εἰκότως κἀκεῖνά μου λέγοντος· ὀργιζέσθω μὲν\n\nκαὶ λαμβανέτω δίκην, ἐπειδήπερ βούλεται, ἀλλὰ\n\nπαίων, ἀλλὰ μαστίζων, ἀλλ’ ἀποκηρύττων, ἀλλ’\n\nἐξελαύνων τῆς οἰκίας, εἰ δὲ οὐκ ἀρκεῖ τοῦτο,\n\nτῆς πόλεως. ζῆν μόνον ἐπιτρεψάτω. ταῦτ’ ὀργὴν \n\nἂν ἐποίει δικαίαν, ἐπὶ τούτοις ἄν τις εἰκότως ἠγανά-\n\nκτει.",
        "23":"νῦν δ’ ὁρᾷς ὡς ὅτου δεινότερον οὐδὲν\n\nτιμωρίας λόγον εὑρῆσθαι δοκεῖ, τί γὰρ ἂν εἴη δεινό-\n\nτερον τοῦ μηκέτ’ εἶναι μηδ’ ἀπολαύειν ἡλίου τε καὶ\n\nτῶν ἄλλων ὧν ὁ θεὸς ἐδημιούργησεν ἀγαθῶν; ὑπὸ \n\nτοίνυν τοῦτο τὸ δεινότατον ἑκὼν ἔρχομαι. ἀποτεμνέτω\n\nμου τὴν κεφαλὴν ὁ πατήρ. εἰ οὖν ὅπερ <ἂν>\n\nἔπασχον, τοῦτο ἕτοιμος καὶ πρὸ τῆς δίκης παθεῖν, τί-\n\nνος, εἰπέ μοι, τὸν πατέρα ἀποστερῶ; \n\n",
        "24":"25. Νόμος, φησίν, ἐστὶ τῷ πατρὶ διδοὺς τὸν \n\nαὑτοῦ κτείνειν ἄκριτον, εἰ βούλοιτο, μὴ βου-\n\nλόμενον δὲ οὐκ ἐπαναγκάζει. καλῶς. οὐκοῦν οὐδὲ\n\nνῦν ὁ νόμος ἀναγκάσει, ἀλλ’ ὅ μὲν ὁ νόμος αὐτός. \n\nβουληθῆναι δὲ ὁ παῖς διὰ τοῦ δήμου παρακαλεῖ· τίς\n\nοὖν γένοιτ’ ἂν ὠμότερος τῶν ἀντιλέγειν πειρωμένων, \n\nοἳ φθονοῦσί μοι ταχείας τελευτῆς; \n\n \n\n\n\n \n\n\n\n ",
        "25":"26. Ἀλλὰ μανία, φησί, προέμενον τὸ τῆς κρί-\n\nσεως ἄδηλον ἐπὶ φανερὰν σφαγὴν ἑκόντα δρα-\n\nμεῖν. καὶ τί δέδοικας, φησίν, εἰ μηδὲν ἀδικεῖς,\n\nτὴν κρίσιν; πολλά, ὦ πολῖται, πολλά. καὶ πρῶτον\n\n μὲν τὸ πάντων ὑμῶν ἀκουόντων εἰπεῖν ὅτι ψεύδεται\n\nὁ πατὴρ καὶ συκοφαντεῖ καὶ τὰ μηδαμοῦ γεγενημένα\n\nπλάττει.",
        "26":"ἤδη δέ τις τοιαῦτα καὶ περὶ μικρῶν τι-\n\nνῶν ἀγωνιζόμενος εἴρηκεν. ὅτῳ δὲ ὁ λόγος περὶ θανά-\n\nτου καὶ ἐπ’ αἰτίᾳ τοιαύτῃ καὶ τὴν ζημίαν ἡ χείρων\n\n δόξα παρέρχεται, πῶς ἂν τούτων ἀνέχεσθαι δύναιτο;\n\n εἰ μὲν γὰρ ἀξιοῖ μέ τις εἰσελθόντα σιωπᾶν |\n\nπολλῶν ὄντων τῶν κατ’ ἐμοῦ ῥεόντων ἄφωνον ἑστά-\n\nναι καθάπαξ, τί μοι τῆς κρίσεως τὸ κέρδος; τί δ’ ὑμῖν\n\nτηνάλλως παραναλίσκεται δικαστήριον; εἰ δὲ δεήσει με\n\n λέγειν τι καὶ μὴ δέχεσθαι τὴν αἰτίαν, ἀνάγκη πολλὴ\n\nτὰ τῶν ἀλγούντων καὶ τὰ τῶν ὀδυρομένων, ἐν οἷς ἂν\n\nἐκδράμοι τι τοιοῦτον, ὅ σιωπᾶσθαι βέλτιον.",
        "27":"ἐγὼ\n\nοὖν καλέσω τὸν πατέρα μου συκοφάντην; ἐγώ τι πι-\n\nκρότερον εἴπω πρὸς αὐτόν; μίμησαι, πάτερ, τὰ θη-\n\n ῥία. κἀκεῖνα κήδεται τῶν τέκνων. ἀλλὰ πρῶτον\n\nμὲν ἀσεβές τε καὶ δεινὸν καὶ θεοῖς καὶ δαίμοσιν\n\n \n\n\n\n \n\n\n\nἐχθρὸν καὶ μυρίων ἐμοὶ θανάτων βαρύτερον.",
        "28":"ἔπειτα\n\nπόσην εἰκὸς ἔσεσθαι βοήν, πόσον δὲ θόρυβον ἐν τι\n\nδικαστηρίῳ καὶ τῶν καθημένων καὶ τῶν περιεστηκό-\n\nτων; ἐξελήλεγκται τἀδίκημα, δέδεικται τὸ σκευ-\n\nώρημα. τοῦ τοιαῦτα λέγοντός ἐστι τὸ κἀκεῖνο \n\nτετολμηκέναι καὶ τῆς αὐτῆς ψυχῆς καὶ τὰ ῥή-\n\nματα καὶ τὰ ἔργα. εἰ γὰρ ἐν μέσῳ ταῦτα, τί\n\nλάθρα; οὐ βαλεῖ τις, οὐκ ἀποκτενεῖ τὸν φονέα\n\nτοῦ πατρός; εἰ οὖν ἥ τε σιωπὴ τῆς αἰτίας ὁμολογία\n\nσαφὴς καὶ ἡ φωνὴ ταὐτὸν ἂν ποιοίη, τίς ὄνησις τῷ \n\nφεύγοντι τοῦ δικαστηρίου;",
        "29":"ἀλλὰ θῶμεν βούλεσθαι\n\nπᾶσαν ἄδειαν ἅπαντος ἔσεσθαί μοι λόγου καὶ μηδένα\n\nἐπιστομίσειν μήτε διακωλύσειν μηδ’ ἐπὶ μηδενὶ τῶν\n\nλεγομένων δυσχερανεῖν, ἀλλ’ ἄπειρος ὤν, ὦ πολῖται,\n\nδικαστηρίων καὶ νέος καὶ ἡλίκον ὁρᾶτε καὶ μόνος πῶς \n\nοἴσω γῆρας πατρὸς καὶ προσηγορίαν καὶ ἐμπειρίαν\n\nπραγμάτων καὶ πλῆθος ῥητόρων καὶ οἶς λυσιτελεῖ τὸ\n\nἐμὲ τεθνάναι;",
        "30":"τίς μοι παρέσται, τίς ἀμυνεῖ, τίς\n\nσυλλήψεται, εἰ μήτε τῶν πρεσβυτέρων ἐθελήσει μηδεὶς\n\nμήτε τῶν νέων δυνήσεται; οἱ μὲν γὰρ τιμῇ τῆς αὐτῆς \n\nἡλικίας συνοργιοῦνται τῷ πατρί, οἱ δ’ οὐδ’ ἂν παρα-\n\n \n\n \n\n\n\n \n\n\n\nκύψαι θαρροῖεν εἰς τὸ δικαστήριον. πῶς γάρ, οἳ κἂν\n\nἐν τοῖς στενωποῖς πλείοσιν ὑμῶν συντύχωσιν, ἰλιγ-\n\nγιῶσιν;",
        "31":"ἀλλ’ ἀργύριόν τις ἐλπίσας παρέσται μοι;\n\nπόθεν; ἀλλ’ εὖ τι πεπονθὼς καὶ χάριν ἀποδιδούς; ποί-\n\n ἀν’; ἐγὼ γάρτοι φιλῶ μὲν ὑμᾶς ἅπαντας, ὠ πολῖται,\n\nκαὶ τοὺς ὑμετέρους παῖδας, ὡς ἴσασιν οἱ θεοί, τὸ δὲ\n\nεὐεργετηκέναι μεγάλα τινὰς ἀνθρώπων οὐχ ἡμῶν τῶν\n\n νέων. οἰκέται, νὴ Δία, μεθ’ | ἡμῶν ἔσονται;\n\nνυ γε, οἱ τοῦ πατρός, οἱ τὰς πέδας εἰδότες καὶ τὸν\n\n μύλωνα. πῶς οὖν; πρὸς τίνας βλέψω; τίνας ἱκετεύσω;\n\nτίνας ἐρήσομαι; τίσιν ἀποκρινοῦμαι; πῶς διαφεύξομαι\n\nτοσαύτας τρικυμίας; \n\n",
        "32":"33. Ἀλλὰ <τίς> δίκαια λέγων ἡττήθη;\n\nἐν τοῖς δικαστηρίοις ἤδη τις δίκην ὀφείλων οὐκ ἔδωκεν,\n\n ἕτερος οὐκ ὀφείλων ἐκολάσθη. καὶ ὥσπερ οἱ χείμαρροι\n\nπολλάκις ἀποφέρουσι τὰ πρὸς φυλακὴν πεποιημένα\n\nτῶν ἀγρῶν, οὕτω παρασύρεται τῶν δικαίων ἡ μερὶς\n\nὑπὸ στάσεως κολάκων καὶ σεμνοτέρων ὀνομάτων, ὁποῖ-\n\nόν τι καὶ τὸ τοῦ πατρός. εἰ γὰρ τἄλλα πάντα ἔχων\n\n \n\n \n\n\n\n \n\n\n\nεἰσῄειν ὧν οὐδὲν ἔστι μοι νῦν, οὐκ ἂν ἐξήρκουν αἰ\n\nὀφρύες τῷ πατρὶ καὶ τὰ νεύματα καὶ μικρὰ φωνὴ καὶ\n\nπρόσωπον κατηφὲς καὶ τό, ὦ θεοί, τί γὰρ ἐγάμουν;\n\n",
        "33":"οὐδὲν οὖν ἕτερον ἢ ἐν σχήματι κρίσεως ἀπολοῦ-\n\nμαι καὶ δοκῶν τῶν ἴσων μετέχειν εἰς ἄνισον ἀγῶνα \n\nἐμπεσοῦμαι. ᾧ τοίνυν ἅπαν δικαίωμα πρὸς σωτηρίαν\n\nἄχρηστον καὶ τὸ πάντως ἁλώσεσθαι πρόδηλον, πῶς\n\nοὐκ ἂν ἀνόητος εἴην μὴ φθάνων τοὺς δικαστάς;\n\n",
        "34":"Ὅτι, φησίν, ὀμοῦνται καὶ οὐδ’ εἰ σφόδρα\n\nβούλοιντο, χαρίσαιντ’ ἂν θατέρῳ. κωλύσει γὰρ \n\nὁ φόβος. ἐγὼ δὲ ἀμελήσειν μὲν ὅρκων οὐκ ἂν αἰτια-\n\nσαίμην τοὺς ψηφιουμένους, οἶδα δὲ πολλοὺς πολλάκις\n\nτῶν δικαστῶν καὶ ταῦτα οὐκ ὀλίγην πεποιημένους τοῦ\n\nμὴ παρακρουσθῆναι πρόνοιαν ἠπατημένους.",
        "35":"πῶς\n\nδὴ τοῦτο γίγνεται; παρὰ τῶν δικαζομένων ἔρχεται \n\nμαθησόμενος ὁ δικαστὴς περὶ ὧν ψηφιεῖται. οὗτοι δὲ\n\nποτὲ μὲν ἱκανῶς ἐδίδαξαν, ποτὲ δὲ οὔ. τούτων δὲ\n\nπολλάκις οἱ μὲν δεινοὶ λόγῳ διαστρέψαι τἀληθές, οἱ\n\nδὲ οὐ δύνανται δηλῶσαι περὶ ὧν ἔχουσιν ἱκανῶς. ἐν-\n\nταῦθ’ οὖν ὁμοῦ τε τὸ δίκαιον ἡττᾶται καὶ ὁ ὅρκος οὐ \n\nπαραβαίνεται. ὁ γὰρ ἄκων ἁμαρτὼν τοῦ προσήκον-\n\nτος αἰτίας ἔξω.",
        "36":"καὶ τούτου μάρτυς ὁ νομοθέτης\n\nἀπομνησθείς τε ἀπάτης καὶ καταρώμενος ἀντὶ τῶν\n\nπαρηγμένων τοῖς φενακίζουσιν. εἰ δὲ πανταχοῦ τὸ δί-\n\n \n\n \n\n \n\n\n\n \n\n\n\nκαῖον ᾔδει νικῆσον, οὐκ ἂν ἦν ἐν τοῖς νόμοις οὔτε τὸ\n\nτῶν ἀπατώντων οὔτε τὸ τῶν ἀπατωμένων ὄνομα. ἀλλ’\n\nεἰδὼς μὲν ὡς οὐκ ἔστιν ὅλως ἀπάτης δικαστήρια καθα-\n\n ρεύειν, βουλόμενος δὲ αὐτὸ | κωλύσαι τῶν\n\n ἄλλων ἐπὶ τοῦτο εὕρισκεν οὐδέν, τὴν ἀρὰν δὲ μόνην\n\nᾤετο δεῖν ἔσεσθαι. βραχὺς δὲ ἄρα ταύτης ὁ λόγος τοῦ\n\nἴσου καὶ τοῦ δικαίου.",
        "37":"ἂν οὗν οἶ μὲν τὰ τῶν δεῖτ’\n\nνῶν καὶ σοφιστῶν ποιῶσιν, ἐγὼ δὲ ἐκπεπληγμένος ἐστή-\n\nκω καὶ σκοτοδινιῶ καὶ τὰ μὲν <μηδ᾿> εὑρίσκω, τῶν\n\n ἐπιλανθάνωμαι, μικρὸν δὲ φαίνωμαι τῶν ἀνδριάντων\n\nδιαφέρειν, τοῦτ’ ἤδη κατηγορία τῶν δικαστῶν; τί γάρ;\n\nἢν ἐκεῖνοι μὲν ἐρωτῶσι· τί πρὸς ταῦτα φῄς, ὦ παῖ;\n\nπῶς συκοφαντεῖσθαι λέγεις; ἐμοὶ δὲ τὸ πρόσωπον\n\nτοῦ πατρὸς ἀποστρέφῃ τὴν γλῶτταν, ἡ τοῦ φεύγοντος\n\n αἰδὼς κακία ἂν εἴη τοῦ δικαστοῦ; ποία; μὴ τοίνυν με\n\nτῶν δικασόντων νομιζέτω τις κατηγορεῖν, ὅταν ἀπεγνω-\n\nκέναι λέγω τὴν ἀφιεῖσαν ψῆφον. οὐ γὰρ ἐκείνους ὑφ-\n\nορώμενος, ἐμαυτὸν δὲ καταμεμφόμενος ταῦτα εἰκάζειν\n\nἔχω.",
        "38":"ἀλλ’ εἰ δεῖ με καὶ τοῦτο συγχωρῆσαι καὶ ταῦ-\n\n τὰ οὐδαμοῦ γενησόμενα δοῦναι γενήσεσθαι ἀνωμολο-\n\n \n\n \n\n\n\n \n\n\n\nγημένως, <ὡς> ψευδεῖς ἡγήσονται τὰς αἰτίας καὶ\n\nφαντίαν οὐ γεγενῆσθαι πώποτε ταύτης φανερωτέραν,\n\nκαὶ τοῖς μὲν περὶ τὸν κατήγορον ἐπιτιμήσειν, τὴν ἐμὴν\n\nδὲ ἐλεήσειν ἐρημίαν, εὖ τοίνυν ἴστε ὧς καὶ τοῦτο ἐγὼ\n\nδέδοικα. καὶ νῦν ἐμοὶ τῷ ταλαιπώρῳ ἁλῶναί τε ἡ με- \n\nγίστη συμφορὰ καὶ ἀποφυγεῖν οὐ μικρά τις καὶ τὸ\n\nφυγεῖν ἐφ’ οὕτως ἀτόποις ἀφόρητον.",
        "39":"οἶον στρα-\n\nτηγὸς εὔνους μὲν τοῖς πεπιστευκόσι, βαρὺς δὲ τοῖς\n\nπολεμίοις ὡς τἀκείνων αὔξων ἐκρίθη καὶ κριθεὶς ἀπ-\n\nέφυγε. τοῦτον οὐ τὸ μὴ ἁλῶναι παραμυθεῖται, τὸ δὲ \n\nκεκρίσθαι λυπεῖ καὶ οὐδὲ ζῆν ὅ γε τοιοῦτος βούλοιτ’\n\nἄν. ἰατρὸς κατὰ ταὐτὰ πάσαις μὲν ἐπινοίαις ὑπὲρ τῶν\n\nκαμνόντων παρὰ πάντα τὸν χρόνον χρησάμενος, κρίσιν\n\nδὲ ὑπομείνας ὡς προστιθεὶς τοῖς νοσήμασιν ἑκὼν κέρ-\n\nδος ἂν ἡγοῖτο, κἂν ἀποφύγῃ τὸν θάνατον;",
        "40":"ἧς γάρ \n\n\n\n \n\n\n\n \n\n\n\nτις ὧς πλεῖστον ἀφέστηκεν αἰτίας, ταύτην εἰ λάβοι,\n\nκαὶ κρατοῦντι τὸ πρᾶγμα ἀφόρητον. μένει γάρ πως τὸ\n\nτῆς αἰσχύνης, κἂν ὁ θάνατος λυθῇ, καὶ δεῖ τὸν ταύτῃ\n\nπεπληγμένον ἤ κύπτειν εἰς τὴν γῆν ὥσπερ τινὰ ἄτι-\n\n μον ἢ φθεγγόμενον ἐλευθερωθέντα πρέπον τῶν ἐκ\n\nτῆς γραφῆς ὀνειδῶν ἀνέχεσθαι.",
        "41":"οὐ τοίνυν οὐδ’\n\n αὐτῷ μοι ζῆν ὑπὸ | τοιαύταις ὑποψίαις ἀνεκτόν.\n\nοἶδα γὰρ οἷα καὶ περιὼν ἀκούσομαι· ὁ τοῦ πατρὸς\n\nφονευτής, ὁ τοσοῦτον εἰς τὸν οἶκον ἐμβαλόμε-\n\n νος κακόν, τοῦτον δ’ εἰς ἱερὰ φοιτᾶν; τοῦτον\n\nδὲ ἀγορᾶς ἐπιβαίνειν; τοῦτον δὲ μετέχειν ἐκ-\n\nκλησιῶν;",
        "42":"ἀλλὰ γὰρ ἐπελαθόμην ἐμαυτοῦ προσ-\n\nδοκῶν σωτηρίαν καὶ οἷά με μένει ῥήματα νενικηκότα.\n\nπόθεν γὰρ ἐμὼ νίκη; τί ποιήσει παῖδα πατρὸς ἐν δι-\n\n καστηρίῳ δυνατώτερον; ποία τύχη; \n\n",
        "43":"44. Ἀλλ᾿ ἀκούσεται, φησίν, ὁ πατὴρ κακῶς\n\nἀποκτείνας ἄκριτον. ὁ γὰρ λοιδορεῖν βουλόμε-\n\nνος τὸν οὐδὲν ἠδικηκότα φήσει παῖδα τεθνά-\n\nναι. κρίνας δέ, ὦ τάν, ταῦτα διαφεύξεται; οὐ γὰρ καὶ\n\n \n\n\n\n \n\n\n\n \n\n\n\nτότε οἱ λέγοντες ἔσονται; ἀνηρπάσθη νέος ἐκ συκο-\n\nφαντίας. κατέχωσεν ὁ πατὴρ βλασφημίαις τὸν\n\nυἱόν. ἐπέκλυσε φωναῖς ῥητόρων γεγυμνασμένων\n\nτὸν οὐδὲ οὗ γῆς εἰστήκει καλῶς εἰδότα. οἴεσθε,\n\nὦ πολῖται, παῖδα πατρὸς ἐν δικαστηρίῳ ἡττημένον \n\nδόξειν ποτὲ δικαίως ἡττῆσθαι; οὐκ ἔστιν οὕτω μικρὸν\n\nὄνομα ὁ πατήρ.",
        "44":"τῆς οὖν αὐτῆς ἐξ ἑκατέρου περι-\n\nστησομένης δόξης χαρίζομαι τῷ πατρὶ τὰ πολλά, τὸ\n\nμήτε εἰσαγωγέων μήτε δικαστῶν μήτε λόγων τῶν ἵνα\n\nτι λάβωσιν ἅπαντα ποιούντων δεῖσθαι μηδέν. φθεί- \n\nρονται παρ’ αὐτὸν καθ’ ἑκάστην ἡμέραν καὶ στένουσι\n\nδὴ καὶ τὸν κατάρατον καὶ τὸν δυσσεβῆ καὶ πάντα τὰ\n\nτοιαῦτα καλοῦσιν ἐμέ. καὶ οἶδα ὧς ἀνθ’ ἑκάστου τού-\n\nτων τῶν ῥημάτων φέρων τι τούτων ἕκαστος τῶν ἀν-\n\nθρώπων ἀπέρχεται. τούτων ἐλευθερῶ τὸν ἐμαυτοῦ \n\n \n\n \n\n\n\n \n\n\n\nπατέρα μεθιστὰς ἐπ’ ἔργον αὐτὸν τὰ πολλὰ ταῦτα\n\nπερικόπτον. τί γὰρ ἂν γένοιτο συντομώτερον τοῦ ξί-\n\nφος ἀνελόμενον πλῆξαι τὸν οὐ μαχόμενον; \n\n",
        "45":"46. Ἀλλὰ χαλεπόν, φησί, τοῦτο πατρὶ καὶ ἴσως\n\n οὐδὲ δυνατόν. οὐδὲ γὰρ ὑφ’ ὅτου παρακαλοῖτ’\n\nἂν παραδείγματός ἐστιν. οὐδαμοῦ γὰρ ὁ νόμος\n\nοὗτος ἔργον φαίνεται προσλαβών. πρόσθες, εἰ\n\nβούλει, καὶ ταῦτα τὰ πανταχοῦ τε καὶ παρὰ πάντων\n\nθρυλλούμενα, ὅτι ὁ νόμος οὗτος ὁ λέγων ἀκρίτων εἶ-\n\n ναι παίδων σφαγὰς δεδοικέναι μὲν τοὺς παῖδας τὴν\n\nἐξουσίαν ταύτην καὶ κατὰ τοῦτο σωφρονεῖν βούλεται,\n\nσφάττειν δὲ οὐδένα δίδωσιν οὐδὲ μύσους οὗ οὐδεὶς\n\n ἂν ἐκνίψειεν ἐμπιπλᾶν τὴν | πόλιν. ἤκουσα ταῦ\n\nτα πολλάκις, ἀλλ’ ὅμως ὁ ἐμὸς πατὴρ σφαττέτω μό-\n\n νος, ἐπειδὴ καὶ μόνος ἐστὶ παιδὸς πατὴρ οὕτως ἐπιθυ-\n\nμοῦντος ἀποθανεῖν. \n\n ",
        "46":"47. Ἀλλ᾿ ἐμποδών, φησίν, ἡ φύσις ἔσται. ποία\n\n \n\n\n\n \n\n\n\n \n\n\n\nφύσις; ἢν ἐγὼ σαθράν, ὧς αὐτός φησιν, ἀπέφηνα;\n\nπάλαι ταῦτα ἦν κοσμεῖν τὴν φύσιν καὶ θεὸν καὶ θεῶν\n\nμεγίστην ἀποκαλεῖν, ἣ ἣ καὶ δι’ αὐτῶν ἀφικνεῖται τῶν\n\nἑρπετῶν τὴν αὑτῆς ἐπιδεικνυμένη ῥώμην, ἢ πείθει\n\nπατέρας μὲν προκινδυνεύειν παίδων, τῶν πατέρων δὲ \n\nτούτους. καὶ παρατάξεις καὶ μάχας καὶ φόνους καὶ τὸν\n\nτοῦ θνήσκειν ἐν τοῖς ὅπλοις ἔρωτα ἥδε ἐστὶν ἡ ποι-\n\nοῦσα. αὕτη διδάσκει τοὺς μὲν τῶν ψυχῶν ὠνεῖσθαι\n\nτοῖς ἐγγόνοις τὴν ἐλευθερίαν, τοὺς δὲ ἐκείνοις ἐξ ὧν\n\nἔφυσαν αὐτοί.",
        "47":"τούτους ἀλύτους μέχρι τῆς ἐμῆς \n\nτόλμης ἐτήρησεν ὁ χρόνος τοὺς νόμους, ἀλλ’ αὐτὸς\n\nτοσαύτην ἰσχύν, ὡς αὐτὸς βοῶν λέγει, ἐξήλεγξα καὶ\n\nδιέφθειρα καὶ κατεπάτησα τὸν θεσμόν. καὶ ὅτε δὴ\n\nπρὸς αὐτὸν ἐμνήσθην οἴκοι τῆς φύσεως, διεφαύλισεν.\n\n \n\n \n\n\n\n \n\n\n\nαὐτὸς τοίνυν ὁμολογείτω καὶ μὴ νῦν μὲν αὐτὴν τὸ\n\nμηδέν, νῦν δὲ μέγα τι νομιζέτω.",
        "48":"ἀποστήτω τῆς\n\nτοῦ παιδὸς ἐννοίας καὶ λεγέτω πρὸς αὑτόν· οὐ παῖδα\n\nκτενεῖς. οὔ, ἀλλ’ ἐχθρόν, δυσμενῆ, πολέμιον.\n\n εἰ μὲν γὰρ οὐ ταῦτα πέπεισται, τί πρὸς τὴν κρίσιν\n\nαὐτὸν ὠθεῖ; τί ἀποστερεῖ τὸν οἶκον παιδὸς οὐδὲν ἠδι-\n\nκηκότος; εἰ δ’ οὐδεὶς ἂν αὐτοῦ τοῦτο ἐξέλοι τῆς γνώ-\n\nμης, τῷ τρόπῳ κρινέτω τὸν υἱόν, μὴ τῷ σπέρματι. \n\n",
        "49":"50. Καλεῖτε δὴ τὸν πατέρα καὶ τὴν χάριν ἐπαγ-\n\n γέλλετε· παραλαμβανέτω με παρ’ ὑμῶν καθάπερ τινὰ\n\nαἰχμάλωτον. εἴτ’ ἐνταῦθα βούλοιτο σφάττειν ἐν ὀφθαλ-\n\nμοῖς τοῦ δήμου παντός, σφαττέτω· εἴτ’ ἐν τῷ βουλευ-\n\nτηρίῳ τῆς βουλῆς καθημένης, κτεινέτω· εἴτε πρὸ τοῦ\n\nδικαστηρίου, πληττέτω· εἴτ’ ἐπὶ μέσης τῆς ἀγορᾶς,\n\n παιέτω. τάχα δ’ ἂν πρέποι τῷ ἔργῳ τῆς οἰκίας ὁ ἀν-\n\nδρών, οὗ τῷ πατρὶ συσσιτῶν οὐδὲ αὐτὴν ἡδέσθην τὴν\n\nτράπεζαν. καλεσάτω μὲν τὴν συγγένειαν ἅπασαν, περι-\n\nστήσας δέ μου τῷ σώματι καὶ ἄνδρας καὶ γυναῖκας\n\nἀνίσχοντος ἡλίου πολλὰ κατ’ ἐμοῦ διαλεχθεὶς πρὸς αὑτὸν\n\n οὕτω κατακοπτέτω. \n\n ",
        "50":"51. Ἀλλ’ οὐδὲν ἂν τούτων δύναιτο. καλῶς.\n\n ἀλλ’ ἐκεῖνό γε ῥᾷστον τοῖς Ι πρώτοις τουτὶ περὶ\n\n \n\n \n\n \n\n\n\n \n\n\n\nἐμοῦ πρὸς αὐτὸν φθεγξαμένοις παραδοῦναί με πρὸς\n\nσφαγήν. οἴσω κἀκείνους ἐπιφέροντας τὸ ξίφος. εἰ\n\nδὲ κἀκεῖνοι φύγοιεν ἂν τὸν φόνον, ὅπερ ἐγὼ θαυ-\n\nμάσαιμ’ ἄν, ἔξει τινὰ τῶν οἰκετῶν ἀνθ’ αὑτοῦ. οὐκ\n\nἀπορήσει παντάπασι σφαγέως. ἐπειδὰν οὖν ὧδε ᾖ \n\nτῷ θυμῷ κεχαρισμένος, σπεισάσθω πρὸς τὸν νεκρὸν\n\nκαὶ καταλυσάτω τὴν ὀργὴν καὶ δότω τινὰ τῷ τεθνε-\n\nῶτι χάριν. πολλοὶ δὲ οἶς ζῶσιν ἐπολέμουν, τούτους\n\nἐδάκρυσαν κειμένους.",
        "51":"οἴεσθέ με μνῆμα ἐρεῖν καὶ\n\nκολωνὸν ἤ τι τῶν τοιούτων ἃ παραμυθεῖσθαι δύ- \n\nναιτ᾿ ἂν τὴν οὕτως ἀπελθοῦσαν ψυχήν; οὐδαμῶς. τοι-\n\nγάρτοι τοὐναντίον αἰτῶ. μηδεὶς ἐμὸς φαινέσθω τάφος\n\nμηδὲ ἐχέτω τις ἐπιστὰς λέγειν· ὁ δεῖνα τοῦ δεῖνος\n\nἐνθάδε κεῖται, ἀλλ’ ἀγνοείσθω μὲν οὗ κέκρυμμαι,\n\nγεωργὸς δὲ ἄνωθεν ἀρούτω καὶ σπειρέτω. μᾶλλον δὲ \n\nἄταφόν με ὁ πατὴρ ἐκριψάτω. βέλτιον δὲ ἴσως, εἰ\n\nκαταποντίσειε. \n\n",
        "52":"53. Πρὸς δὲ τοὺς ἡλικιώτας τοὺς ἐμαυτοῦ τοσοῦ-\n\nτον εἰπὼν παύσομαι· ὦ κοινωνοὶ παιδείας καὶ τῶν\n\nκαλλίστων διατριβῶν, ὅτι μὲν ἐστὲ καὶ χρηστοὶ 20\n\nκαὶ δίκαιοι καὶ φιλοπάτορες εὖ οἶδα, δεῖ μέν-\n\n \n\n \n\n \n\n\n\n \n\n\n\nτοι δεδοικέναι μὴ τουτί που τὸ κακὸν ἀρξάμε-\n\nνον ἀπ’ ἐμοῦ πολλοὺς τῶν νῦν ἐπαινουμένων\n\nεἰς ὁμοίαν δόξαν ἐμβάλῃ. φυλάττετ’ οὖν ἅπαν-\n\nτα καὶ παρατηρεῖτε καὶ ὅπως μὴ λαθόν τι τὴν\n\n παροῦσαν ὑμῖν εὐδαιμονίαν ἀνατρέψῃ σκοπεῖ-\n\nσθε. τουτὶ δὲ οὐχ ὑμῶν μᾶλλον ἢ ὅλης τῆς πό-\n\nλεως ὄφελος. \n\n ",
        "53":"54. Ὁ πατὴρ δέ, εἰ σφόδρα ἐπιθυμεῖ δικαστηρίου\n\nκαὶ κρίσεως, νῦν μὲν ἀποκτεινάτω με, μετὰ δὲ ταῦτα\n\n ἐν Ἅιδου τεθνεὼς τεθνεῶτα παρὰ τοῖς ἐκεῖ δικασταῖς\n\nδιωκέτω, οὗ μία πλεονεξία μόνη τῶν δικαίων ἡ ῥοπή. \n\n \n\n"
    },
    "work":"declamationes 50",
    "original-urn":"urn:cts:greekLit:tlg2200.tlg00550.opp-grc1",
    "edition":"Libanius, Declamationes 50"
}
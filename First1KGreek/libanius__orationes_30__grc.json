{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00430.opp-grc1-simple",
    "text":{
        "0":"\n \n XXX (XXVIII R). \n ΠΡΟΣ ΘΕΟΔΟΣΙΟΝ ΤΟΝ ΒΑΣΙΛΕΑ ΥΠΕΡ \n ΤΩΝ ΙΕΡΩΝ. \n Ἐπὶ πολλῶν πρότερον συμβουλῶν, ὦ βα- \nσιλεῦ, δόξας σοι τοῦ προσήκοντος τετυχηκέναι καὶ τῶν\nτἀναντία καὶ βουλομένων καὶ λεγόντων τῷ βελτίω \nπαραινεῖν κεκρατηκὼς | ἥκω ταὐτὸ καὶ νῦν ποιή- \nσῶν ἀπὸ τῆς αὐτῆς ἐλπίδος. σὺ δὲ μάλιστα μὲν καὶ\nνῦν πεισθείης· εἰ δὲ μή, μήτοι νομίσῃς τοῖς σοῖς ἐχ-\nθρὸν εἶναι πράγμασι τὸν εἰρηκότα λογιζόμενος μὲν\nἄνευ τῶν ἄλλων τὸ μέγεθος τῆς τιμῆς ἦς με τετίμη- \n \n \n \n \n \n \n \n \n \n \n\n \nκἀς, ἐνθυμούμενος δέ, ὡς οὐκ εἰκὸς μὴ σφόδρα τὸν\nεὖ παθόντα φιλεῖν τὸν εὖ πεποιηκότα. τοῦτ’ αὐτὸ γάρ\nἐστι καὶ δι’ ὃ συμβουλεύειν οἶμαι δεῖν περὶ ὧν ἂν\nἡγῶμαι χρηστόν τι λέξειν. ἄλλως μὲν γὰρ οὐκ ἂν τῷ\n βασιλεῖ δυναίμην ἀποδοῦναι χάριτας, λόγοις δ’ ἂν\nἴσως μόνοις καὶ τοῖς ἀπὸ τῶν λόγων. \n 2. Δόξω μὲν οὖν οὐκ ὀλίγοις κίνδυνον πολὺν ἔχου-\nσιν ἐπιχειρεῖν ὑπὲρ ἱερῶν σοὶ καὶ τοῦ μὴ δεῖν κακῶς\nαὐτὰ πάσχειν ᾗπερ νῦν, μέλλων διαλέγεσθαι, δοκοῦσι δέ\n μοι πλεῖστον ἁμαρτάνειν τῆς σῆς φύσεως | οἱ\n τοῦτο τὸ δέος ἔχοντες. ὀργίλου μὲν γὰρ οἶμαι καὶ\nχαλεποῦ τὸ εἰ τι λέγοιτο τῶν οὐκ ἀρεσκόντων αὐτῷ,\nχωρεῖν εὐθέως ἐπὶ τὴν τῶν εἰρημένων δίκην, ἠπίου\nδὲ καὶ φιλανθρώπου καὶ πρᾴου, ταῦτα δὴ τὰ σά, τὸ\n μὴ δέχεσθαι μόνον τὴν οὐκ ἐπαινουμένην ὑφ’ ἑαυτοῦ\nσυμβουλήν. οὗ γὰρ τοῦ πεισθῆναί τε καὶ μὴ κύριος\nὁ τῶν λόγων ἀκροώμενος, οὔτε φεύγειν τὴν ἀκρό-\nασιν ἄξιον οὐκ οὔσης βλάβης ἐντεῦθεν οὐδεμιᾶς\nοὔτ’ εἰ μὴ κατὰ νοῦν εἴη τὰ λεγόμενα, χαλεπαίνειν\n τε καὶ τιμωρίαν ζητεῖν, εἴ τις ἃ βέλτιστα ἔχειν\nὑπελάμβανε, ταῦτα ἐθάρρησεν εἰπεῖν.",
        "1":"δέομαι οὖν\nεἰς ἐμέ τε τείνειν τὸν λέγοντα τὴν ὄψιν, ὦ βασιλεῦ,\n \n \n\n \nκαὶ μὴ τοῖς διὰ πολλῶν ἐκκρούειν καὶ σὲ κἀμὲ βου-\nλησομένοις διδόναι τοὺς ὀφθαλμούς. ὡς πολλάκις γε\nνευμάτων δύναμις πλέον τῆς ἀπὸ τῶν ἀληθῶν ἰσχύος\nἠνέγκατο. φημὶ δὲ δεῖν κἀκείνους ἐάσαντάς με καθ’\nἡσυχίαν τε καὶ χωρὶς ἐπηρείας διεξελθεῖν τὸν λόγον \nὕστερον αὖ πειρᾶσθαι καὶ αὐτοὺς λόγῳ κρατῆσαι τῶν\nἡμῖν εἰρημένων. \n 4. Οἱ πρῶτοι φανέντες ἐπὶ γῆς, ὦ βασιλεῦ, τὰ\nμετέωρα καταλαβόντες | σπηλαίοις τε καὶ καλύβαις \nαὑτοὺς διασώζοντες θεῶν εὐθὺς ἔννοιαν λαβόντες καὶ \nγνόντες ὁπόσον ἡ ’κείνων εὔνοια τοῖς ἀνθρώποις, ἱερά\nτε οἷα εἰκὸς τοὺς πρώτους φύντας, καὶ ἀγάλματα\nσφίσιν αὐτοῖς ἐποίησαν. τῶν πραγμάτων δὲ εἰς πόλεις\nπροελθόντων ἤδη τῆς περὶ ταῦτα τέχνης εἰς τοῦτο\nἀποχρώσης πολλαὶ μὲν ἐν ὑπωρείαις, πολλαὶ δὲ ἐν \nπεδίοις ἐφάνησαν, ἐν ἑκάστῃ δὲ μετὰ τὸ τεῖχος ἀρχὴ\nτοῦ λοιποῦ σώματος | ἱερὰ καὶ νεῴ. παρὰ γὰρ \nδὴ τῶν τοιούτων κυβερνητῶν ἡγοῦντο μεγίστην αὑτοῖς\nκαὶ τὴν ἀσφάλειαν ἔσεσθαι.",
        "2":"κἂν ἐπέλθῃς τὴν γῆν\nἅπασαν ἣν οἱ Ῥωμαῖοι νέμονται, πανταχοῦ τοῦτο εὑ- \nῥήσεις, ἐπεὶ κἀν τῇ μετὰ τὴν μεγίστην πρώτῃ νεῴ\nτινες ἔτ’ εἰσιν, εἰ καὶ τῶν τιμῶν ἐστέρηνται, ὀλίγοι\nμὲν ἐκ πάνυ πολλῶν, οὐ μὴν ἐξῆλθέ γε ἅπαν ἐξ αὐ-\n \n \n\n \nτῆς τοῦτο. καὶ μετὰ τῆς τῶν θεῶν τουτωνὶ συμμαχίας\nἐπιόντες Ῥωμαῖοι τοῖς ἐναντίοις μαχόμενοί τε ἐνίκων\nκαὶ νενικηκότες βελτίω τοῖς ἡττημένοις τοῦ πρὸ τῆς\n ἥττης | τὸν ἐπ’ αὐτὴ χρόνον ἐποίουν φόβους τε\n ἀφελόντες καὶ πολιτείας τῆς αὑτῶν μεταδόντες. \n 6. Παίδων τοίνυν ἡμῶν ὄντων καθαιρεῖ μὲν τὸν\nπεριυβρίσαντα τὴν Ῥώμην ὁ Γαλατῶν ἐπ’ αὐτὸν ἀγα-\nγὼν στρατόπεδον, οἳ θεοῖς ἐπῆλθον πρότερον εὐξά-\n μένοι, κρατήσας δὲ καὶ ἀνδρὸς | ἐπ’ ἐκείνῳ ταῖς\n πόλεσιν ἀνθεῖν παρεσχηκότος ἡγησάμενος αὑτῷ λυσι-\nτελεῖν ἕτερόν τινα νομίζειν θεὸν εἰς μὲν τὴν τῆς πό-\n λέως περὶ ἣν ἐσπούδασε ποίησιν | τοῖς ἱεροῖς\nἐχρήσατο χρήμασι, τῆς κατὰ νόμους δὲ θεραπείας ἐκί-\nνησεν οὐδὲ ἕν, ἀλλ’ ἦν μὲν ἐν τοῖς ἱεροῖς πενία,\n παρῆν δὲ ὁρᾶν ἅπαντα τἄλλα πληρούμενα.",
        "3":"κατα-\nβάσης δὲ τῆς ἀρχῆς ἐπὶ τὸν ἐξ ἐκείνου, μᾶλλον δὲ τοῦ\n σχήματος, | ὡς τό γε κρατεῖν ἑτέρων ἦν, οἷς ἡ ἐξ\nἀρχῆς παιδαγωγία καὶ τὸ μέχρι παντὸς ἶσον δύνασθαι\nπαρέσχεν, οὗτος οὖν ἐν τῷ κελεύεσθαι παρ’ αὐτῶν\n βασιλεύων ἄλλα τε οὐ καλὰ πείθεται καὶ μηκέτ’ εἶναι\n \n \n \n \n\n \nθυσίας. ταύτας ὁ ’κείνου μὲν ἀνεψιός, ἀρετὴν δὲ\nἅπασαν κτησάμενος ἐπανάγει καὶ τεθνεῶτος ἐν Πέρ-\nσαις, ὅ τι δεδρακὼς ἢ μέλλων, ἀφίημι νῦν, μένει\nμέν τινα τὸ θύειν ἱερεῖα χρόνον, νεωτέρων δέ τινων\nσυμβάντων ἐκωλύθη παρὰ τοῖν ἀδελφοῖν, ἀλλ’ οὐ τὸ \nλιβανωτόν. ἀλλὰ τοῦτό γε καὶ ὁ σὸς ἐβεβαίωσε νόμος,\nὥστε μὴ μᾶλλον ἀλγεῖν ἡμᾶς | οἷς ἀφῃρέθημεν ἢ \nχάριν εἰδέναι τῶν συγεκχωρημένων.",
        "4":"σὺ μὲν οὖν\nοὔθ’ ἱερὰ κεκλεῖσθαι <ἐκέλευσας> οὔτε μηδένα\nοὔτε πῦρ οὔτε λιβανωτὸν οὔτε τὰς ἀπὸ τῶν ἄλλων \nθυμιαμάτων τιμὰς ἐξήλασας τῶν νεῶν οὐδὲ τῶν\nμῶν, οἱ δὲ μελανειμονοῦντες οὗτοι καὶ πλείω μὲν τῶν\nἐλεφάντων ἐσθίοντες, πόνον δὲ παρέχοντες τῷ πλήθει\nτῶν ἐκπωμάτων | τοῖς δι’ ᾀσμάτων αὐτοῖς παρα- \nπέμπουσι τὸ ποτόν, συγκρύπτοντες δὲ ταῦτα ὠχρότητι \nτῇ διὰ τέχνης αὐτοῖς πεπορισμένῃ μένοντος, ὦ βασιλεῦ,\nκαὶ κρατοῦντος τοῦ νόμου θέουσιν ἐφ’ ἱερὰ ξύλα\nροντες καὶ | λίθους καὶ σίδηρον, οἱ δὲ καὶ ἄνευ \nτούτων χεῖρας καὶ πόδας. ἔπειτα Μυσῶν λεία καθαι-\n \n \n \n \n \n\n \nρουμένων ὀροφῶν, κατασκαπτομένων τοίχων, κατασπω-\nμένων ἀγαλμάτων, ἀνασπώμενον βωμῶν, τοὺς ἱερεῖς δὲ ἢ\nσιγᾶν ἢ τεθνάναι δεῖ· τῶν πρώτων δὲ κειμένων δρόμος\nἐπὶ τὰ δεύτερα καὶ τρίτα, καὶ τρόπαια τροπαίοις ἐναντία\n τῷ νόμῳ συνείρεται.",
        "5":"τολμᾶται μὲν οὖν κἀν ταῖς πό-\nλεσι, τὸ πολὺ δὲ ἐν τοῖς ἀγροῖς. καὶ πολλοὶ μὲν οἱ καθ’\n ἕκαστον πολέμιοι, | ἐπὶ δὲ μυρίοις κακοῖς τὸ διε-\nσπαρμένον τοῦτ’ ἀθροίζεται καὶ λόγον ἀλλήλους ἀπαι-\nτοῦσι τῶν εἰργασμένων καὶ αἰσχύνη τὸ μὴ μέγιστα\n ἠδικηκέναι. χωροῦσι τοίνυν διὰ τῶν ἀγρῶν ὥσπερ\nχείμαρροι κατασύροντες διὰ τῶν ἱερῶν τοὺς ἀγρούς.\nὅτου γὰρ ἂν ἱερὸν ἐκκόψωσιν ἀγροῦ, οὗτος τετύφλω-\nταί τε καὶ κεῖται καὶ τέθνηκε. ψυχὴ γάρ, ὦ βασιλεῦ,\nτοῖς ἀγροῖς τὰ ἱερὰ προοίμια τῆς ἐν τοῖς ἀγροῖς κτί-\n σεως γεγενημένα καὶ διὰ πολλῶν γενεῶν εἰς τοὺς νῦν\nὄντας ἀφιγμένα.",
        "6":"καὶ τοῖς γεωργοῦσιν ἐν αὐτοῖς\nαἱ ἐλπίδες ὅσαι περί τε ἀνδρῶν καὶ γυναικῶν καὶ\nτέκνων καὶ βοῶν καὶ τῆς σπειρομένης γῆς καὶ τῆς\nπεφυτευμένης. ὁ δὲ τοῦτο πεπονθὼς ἀγρὸς ἀπολώ-\n λεκε καὶ τῶν γεωργῶν μετὰ τῶν ἐλπίδων τὸ πρόθυ-\nμον· μάτην γὰρ ἡγοῦνται πονήσειν τῶν εἰς δέον τοὺς\nπόνους ἀγόντων ἐστερημένοι θεῶν. τῆς γῆς δὲ οὐκέθ᾿\n ὁμοίων | πόνων ἀπολαυούσης οὐδ’ ἂν ἴσος ὁ τόκος\n \n\n \nτῷ πρὶν ἀπαντῴη. τούτου δὲ ὄντος τοιούτου πενέστε-\nρος μὲν ὁ γεωργός, ἐν βλάβῃ δὲ ὁ φόρος. καὶ γὰρ\nἄν σφόδρα ἐθέλῃ τις, τό γε μὴ δύνασθαι κωλύει. \n 11. Οὕτως ἐπὶ τὰ μέγιστα τῶν πραγμάτων βαδίζει\nτὰ διὰ τὴν τούτων ἀσέλγειαν κατὰ τῶν ἀγρῶν τολ- \nμωμένα, οἱ φασὶ μὲν τοῖς ἱεροῖς πολεμεῖν, ἔστι δὲ\nοὗτος ὁ πόλεμος πόρος τῶν μὲν τοῖς ναοῖς ἐγκειμένων,\nτῶν δὲ τὰ ὄντα τοῖς ταλαιπώροις ἁρπαζόντων τά τε\nκείμενα αὐτοῖς ἀπὸ τῆς γῆς καὶ ἃ τρέφουσιν. ὥστ\nἀπέρχονται φέροντες οἱ ἐπελθόντες τὰ τῶν ἐκπεπο- \nλιορκημένων. τοῖς δὲ οὐκ ἀρκεῖ ταῦτα, ἀλλὰ καὶ γῆν\nσφετερίζονται τὴν τοῦ δεῖνος ἱερὰν εἶναι λέγοντες, |\nκαὶ πολλοὶ τῶν πατρῴων ἐστέρηνται δι’ ὀνόματος \nοὐκ ἀληθοῦς. οἱ δ’ ἐκ τῶν ἑτέρων τρυφῶσι κακῶν οἱ\nτῷ πεινῆν, ὥς φασι, τὸν αὑτῶν θεραπεύοντες θεόν. \nἢν δ’ οἱ πεπορθημένοι παρὰ τὸν ἐν ἄστει ποιμένα,\nκαλοῦσι γὰρ οὕτως ἄνδρα οὐ πάνυ χρηστόν, ἢν οὖν\nἐλθόντες ὀδύρωνται λέγοντες ἃ ἠδίκηνται, ὁ ποιμὴν\nοὗτος τοὺς μὲν ἐπῄνεσε, τοὺς δὲ ἀπήλασεν ὡς ἐν τῷ\nμὴ μείζω πεπονθέναι κεκερδακότας.",
        "7":"καίτοι τῆς \nμὲν σῆς ἀρχῆς, ὦ βασιλεῦ, καὶ οὗτοι, τοσούτῳ δὲ χρη-\nσιμώτεροι τῶν ἀδικούντων αὐτούς, ὅσῳ τῶν ἀργούν-\nτων οἱ ἐργαζόμενοι. οἱ μὲν γὰρ ταῖς μελίτταις, οἱ δὲ\n \n \n\n \n τοῖς κηφῆσιν ἐοίκασι. κἂν | ἀκούσωσιν ἀγρὸν\nἔχειν τι τῶν ἁρπασθῆναι δυναμένων, εὐθὺς οὗτος ἐν\nθυσίαις τέ ἐστι καὶ δεινὰ ποιεῖ καὶ δεῖ στρατείας ἐπ’\nαὐτὸν καὶ πάρεισιν οἱ σωφρονισταί, τοῦτο γὰρ ὄνομα\n τίθενται ταῖς λῃστείαις, εἰ μὴ καὶ μικρὸν εἶπον. οἱ\nμέν γε πειρῶνται λανθάνειν καὶ ἃ τολμῶσιν ἀρνοῦνται,\n | κἂν καλέσῃς λῃστήν, ὕβρισας, οἱ δὲ\nμοῦνται καὶ σεμνύνονται καὶ τοὺς ἀγνοοῦντας διδά-\nσκουσι καὶ γερῶν ἀξίους εἶναί φασιν αὑτούς.",
        "8":"καί-\n τοι τοῦτο τί ἕτερόν ἐστιν ἢ ἐν εἰρήνῃ πολεμεῖσθαι\nτοὺς γεωργούς; οὐδὲν γὰρ αὐτοῖς ἐλάττους ποιεῖ τὰς\nσυμφορὰς τὸ παρὰ τῶν οἰκείων πάσχειν κακῶς, εἰ μὴ\nκαὶ δεινότερον τὸ οὓς εἰκότως ἂν ἐν ταραχαῖς εἶχον\nσυμμάχους, ὑπὸ τούτων ἐν ἡσυχίας καιρῷ πάσχειν οἷα\n διῆλθον. \n 14. Καίτοι τί μαθών, ὦ βασιλεῦ, τὰς δυνάμεις\nσυνέχεις καὶ ὅπλα κατασκευάζῃ καὶ στρατηγοῖς κοινο-\nλογῇ καὶ τοὺς μὲν ἐκπέμπεις οἷ συμφέρει, τοῖς δὲ\nἐπιστέλλεις ὑπὲρ τῶν ἐπειγόντων, τοῖς δὲ ἀντεπιστέλ-\n λεις ὑπὲρ ὧν ἐρωτῶσι; τὰ δὲ τείχη ταῦτα τὰ καινὰ\n καὶ οἱ θερινοὶ πόνοι τί βούλεται ταυτὶ | πάντα\nκαὶ ποῖ βλέπει; καὶ τί προξενεῖ ταῖς τε πόλεσι καὶ\nτοῖς ἀγροῖς τὸ ζῆν τε ἐν ἀδείᾳ καὶ καθεύδειν ἀκρι-\n \n\n \nβῶς καὶ μὴ θορυβεῖσθαι ταῖς ἀπὸ τῶν πολέμων ἐλπί-\nσιν, ἀλλ’ εὖ εἰδέναι πάντας, ὅτι κἂν ἐπίῃ τις, λαβών\nτι κακὸν μᾶλλον ἢ λυπήσας ἄπεισιν; ὅταν οὖν σοῦ\nτοὺς ἔξωθεν πολεμίους ἀνείργοντος τῶν ὑπό σοι τινες\nἐπί τινας τῶν ὑπό σοι φέρωνται τῶν κοινῶν ἀγαθῶν \nοὐκ ἐῶντες μετέχειν, πῶς οὐ τὴν σὴν πρόνοιαν καὶ\nφροντίδας καὶ πόνους ἀδικοῦσιν, ὦ βασιλεῦ; πῶς δὲ\nοὐκ ἐν οἷς πράττουσι καὶ τῇ σῇ γνώμῃ πολεμοῦσι; \n 15. Παραβαίνοντας γάρ φησι τὸν οὐκ ἐῶντα\nθύειν νόμον καὶ θύοντας ἐτιμωρούμεθα. ψεύ- \nδονται, ταῦτα ὅταν λέγωσιν, ὦ βασιλεῦ. οὐδεὶς γὰρ\nοὕτω θρασὺς τούτων δὴ τῶν τῆς ἀγορᾶς ἀπείρων, ὡς\nἀξιοῦν εἷναι κυριώτερος νόμου, νόμον δὲ ὅταν εἴπω,\nτὸν τεθεικότα λέγω. πιστεύεις οὖν, ὡς οἱ μηδὲ τὴν \nτοῦ πράκτορος | χλαμύδα φέροντες οὗτοι βασι- \nλείας ἂν κατεφρόνουν; ταυτὶ δὲ τὰ παρὰ τούτων ἐλέ-\nγετο μὲν καὶ παρὰ Φλαβιανῷ πολλάκις, ἠλέγχθη δὲ\nοὐδεπώποτε. οὐδὲ | γὰρ νῦν.",
        "9":"ἰδοὺ γὰρ δὴ \nπροκαλοῦμαι τοὺς κηδεμόνας τοῦδε τοῦ νόμου· τίς\nεἶδέ τινας τούτων τῶν ἀναστάτων ὑφ’ ὑμῶν γενομένων \nτεθυκότας ἐπὶ τῶν βωμῶν, ὡς ὁ νόμος οὐκ ἐᾷ; τίς\nνέος, τίς πρεσβύτης, τίς ἀνήρ, τὶς γυνή, τίς τῶν τὸν\n \n \n\n \nαὐτὸν οἰκούντων ἀγρὸν οὐ συμφερόμενος τοῖς θύσασι\nτὰ περὶ τοὺς θεούς, τίς τῶν ἐν τοῖς πλησίον; πολλὰ\nδ’ ἂν καὶ δυσμένεια καὶ φθόνος ἐμποιήσειε γείτοσιν,\nἀφ’ ὧν ἔλθοι τις ἂν ἡδέως ἐπ’ ἔλεγχον, ἀλλ’ ὅμως\n οὔτε τούτων οὔτε ἐκείνων οὐδεὶς ἧκεν, ἀλλ’ οὐδὲ ἥξει\nδεδιὼς ἐπιορκίαν, ἵνα μὴ πληγὰς λέγω. τίς οὖν ἡ\nπίστις τῆς αἰτίας ἢ τὸ λέγειν τούτους, ὡς ἅπερ οὐκ\nἐξῆν ἔθυσαν; ἀλλ’ οὐκ ἀρκέσει τοῦτο τῷ βασιλεῖ. \n 17. Οὐκ ἔθυσαν οὖν; ἐρήσεταί τις. πάνυ γε,\n ἀλλ’ ἐπὶ θοίνῃ καὶ ἀρίστῳ καὶ εὐωχίᾳ τῶν | βοῶν\n ἀλλαχοῦ σφαττομένων, βωμοῦ δὲ οὐδενὸς τὸ αἷμα\nδεχομένου οὐδὲ μέρους οὐδενὸς καομένου οὐδὲ οὐλῶν\nἡγουμένων οὐδὲ σπονδῆς ἀκολουθούσης. εἰ δέ τινες\nσυνελθόντες εἴς τι φαιδρὸν χωρίον μόσχον ἤ πρόβα-\n τὸν ἢ ἄμφω θύσαντες τὰ μὲν ἑψήσαντες, τὰ ὀπτή- ὁπτή-\nσαντες κατακλιθέντες ἐπὶ τῆς γῆς ἔφαγον, οὐκ οἶδ’ εἰ\nτινας οὗτοι παρέβαινον τῶν νόμων.",
        "10":"οὐδὲ γὰρ κε-\nκώλυκας ταῦτα, ὦ βασιλεῦ, νόμῳ, ἀλλ’ ἒν εἰπὼν δεῖν\nμὴ ποιεῖν τἄλλα πάντα ἀφῆκας. ὥστ’ εἰ καὶ μετὰ πάν-\n τῶν θυμιαμάτων συνέπινον, οὐ παρέβαινον νόμον\nοὐδέ γε εἰ πάντες ἐν ταῖς φιλοτησίαις ᾖδόν τε καὶ\nἐκάλουν θεούς, εἰ μὴ καὶ τὴν οἴκοι δίαιταν γιγνομένην\n \n \n \n \n\n \nἑκάστῳ συκοφαντήσεις.",
        "11":"ἦν ἔθος πολλοὺς ἀγρότας\nεἰς | τοὺς γνωριμωτέρους συνιόντας ἐν ταῖς ἑοπ- \nταῖς θύσαντας εἶτα εὐωχεῖσθαι. τοῦθ’ ἡνίκα ἐξῆν\nποιεῖν, ἐποίουν. μετὰ ταῦτα πλὴν τοῦ θύειν ἡ περὶ\nτἄλλα ἔμεινεν ἐξουσία. καλούσης τοίνυν τῆς εἰωθυίας \nἡμέρας ὑπήκουον καὶ οἷς ἀκίνδυνον ἐτίμων αὐτήν τε\nκαὶ τὸ ἕδος. ὅτι δὲ καὶ θύειν ἄξιον, οὐδεὶς οὔτ’ εἶπεν\nοὔτ’ ἤκουσεν οὔτ’ ἔπεισεν οὔτ’ ἐπείσθη. οὐδ’ ἂν εἴποι\nτις τῶν ἐκείνοις ἐχθρῶν, ὡς ἢ αὐτόπτης θυσίας γέγο-\nνεν ἢ ὡς ἔχει τὸν μεμηνυκότα. εἰ δ’ ἦν ταῦτα ἢ τὸ \nἕτερόν γε, τίς ἂν ἤνεγκε τούτους ἕλκοντας καὶ βοῶντας\nκαὶ κατηγοροῦντας οὐκ ἐν τῷ Φλαβιανοῦ δικαστηρίῳ,\nἀλλ’ ἐν τοῖς ὡς ἀληθῶς δικαστηρίοις; οὕτω γὰρ\nλον ᾤοντο ἂν ἀναιρήσειν τὸ θύειν ἀνελόντες τῶν τε-\nθυκότων τινάς.",
        "12":"ἀλλ’ οὐκ αὐτῶν ταῦτα εἶναι \nφήσουσι παραδιδόναι τοῖς ἀποκτενοῦσιν ἄνθρωπον,\nοὐδ’ ἢν τὰ δεινότατα εἰργασμένος ᾖ. ἐγὼ δὲ ὅσους\nμὲν ἐν στάσεσιν ἀπεκτόνασιν οὐδὲ τὴν τῆς προσηγο-\n \n \n\n \nρίας αἰσχυνόμενοι κοινωνίαν, παρίημι μή τις εἰς τὸ\nἀπερίσκεπτον τὰ τοιαῦτα ἀνενέγκῃ· ἀλλ’ ἐν οἷς ἐξη-\nλάσατε τοὺς ταῖς αὑτῶν ἐπιμελείαις πενίᾳ βοηθοῦντας\nἔν τε γραυσὶ καὶ πρεσβύταις οὔσῃ καὶ παιδίοις ὀρφα-\n νοῖς καὶ τούτων τοῖς πλείοσι τὰ πολλὰ πεπηρωμένοις\nτοῦ σώματος, ταῦτα οὐ φόνος; ταῦτα οὐ θάνατος;\nταῦτα οὐκ ἔστιν ἀποκτεῖναι καὶ πικροτάτῳ γε θανάτῳ,\nδιὰ τοῦ λιμοῦ; τοῦ τρέφεσθαι γὰρ αὐτοῖς ἀπολωλότος\nτοῦτ’ ἐλείπετο δήπου. εἶτ’ ἐκείνους μὲν ἀπολλύντες\n οὐδὲν αἰτιαθέντας ἀπώλλυτε, τούτους δ’ ἂν παραβεβη-\nκότας νόμον <οὔ> οὕτω τὸ <τὰ> δικαστήρια\nτοῦ μὴ τεθυκέναι τοὺς ἀνθρώπους ἔλεγχον ἔχει. οὕτως\nοὓς ἔκτειναν οὐ κρίναντες τὸ μηδ’ ἀφορμῆς εἰς τὸ κρί-\nνεῖν εὐπορεῖν ὡμολογήκασιν. \n 21. Εἰ δέ μοι γράμματα λέγουσιν ἀπὸ βίβλων αἷς\nφασιν ἐμμένειν, ἐγὼ τὰ πράγματα ἀντιθήσω τὰ παρὰ\nφαῦλον ἐκείνοις πεποιημένα. εἰ δὲ μὴ τοῦτο τοιοῦτον\nἦν, οὐδ’ ἂν ἐτρύφων. νῦν δ’ ἴσμεν αὐτοὺς καὶ ὅπως\nχρῶνται μὲν ταῖς ἡμέραις, χρῶνται δὲ ταῖς νυξίν.\n οὔκουν ἦν εἰκὸς τοὺς οὐκ ὀκνοῦντας ἐκεῖνα τοῦτο\n \n\n \nφυλάξασθαι; ἀλλ’ ἐξῄρηται τοσαῦτα τοσούτων ἀγρῶν\nἱερὰ ὕβρει καὶ παροινίᾳ καὶ κέρδει καὶ τῷ μὴ βούλε-\nσθαι κατέχειν αὑτούς.",
        "13":"τεκμήριον δέ, ἦν ἄγαλμα\nἐν Βεροίᾳ τῇ πόλει χαλκοῦν, Ἀσκληπιὸς ἐν εἴδει τοῦ\nΚλεινίου παιδὸς τοῦ καλοῦ καὶ ἡ τέχνη τὴν φύσιν \nἐμιμεῖτο, τοσοῦτον δὲ ἦν τὸ τῆς ὥρας, ὥστε καὶ οἷς\nὑπῆρχεν αὐτὸν καθ’ ἡμέραν ὁρᾶν, εἶναι τῆς θέας ὅμως\nἐπιθυμίαν. τούτῳ θύεσθαι θυσίας οὐδεὶς οὕτως\nδής, ὡς εἰπεῖν ἂν τολμῆσαι. τοῦτο τοίνυν, ὦ βασιλεῦ,\nτὸ τοιοῦτον πολλῷ μέν, ὡς εἰκός, πόνῳ, λαμπρᾷ δὲ \nἠκριβωμένον ψυχῇ κατακέκοπται καὶ οἴχεται, καὶ τὰς\nΦειδίου χεῖρας πολλαὶ διενείμαντο. διὰ ποῖον αἷμα;\nδιὰ ποίαν μάχαιραν; διὰ ποίαν ἔξω τῶν νόμων θερα-\nπείαν;",
        "14":"ὥσπερ οὖν ἐνταῦθα καίτοι θυσίαν οὐδεμίαν\nεἰπεῖν ἔχοντες ὅμως πολλὰ μέρη τὸν Ἀλκιβιάδην, μᾶλ- \nλον δὲ τὸν Ἀσκληπιὸν ἔτεμνον ἀποκοσμοῦντες τὴν\nπόλιν τοῖς περὶ τὸ ἄγαλμα, οὕτω χρὴ νομίζειν αὐτοῖς\nκαὶ τὰ περὶ τοὺς ἀγροὺς ἐσχηκέναι. τέθυκε μὲν ἱερεῖον\nοὐδείς, ἐν οἷς δὲ καμόντες αὑτοὺς ἀνέπαυον ἱεροῖς,\nταῦτα ἀνῄρηται μείζω τε ὁμοίως καὶ ἐλάττω. καὶ νε- \nναυαγηκόσιν οἱ ταῦτα παθόντες ἐοίκασιν ἀνθρώποις\nἐκπεσοῦσι τῶν νεῶν ἐφ’ ὧν ἔπλεον. \n \n \n \n \n\n \n 24. Πότεροι τοίνυν τῶν δίκην ὀφειλόντων εἰσίν,\nοἱ τετηρηκότες τοὺς νόμους ἢ οἱ τὴν αὑτῶν βούλησιν\nἀντ’ ἐκείνων πεποιημένοι; εἰ γὰρ δεινὸν μέν, ὦ βασι-\nλεῦ, τὸ τοῖς ὑπὸ σοῦ γραφεῖσιν ἀπειθεῖν, φαίνονται\n δὲ πεισθέντες μὲν οἱ μὴ τεθυκότες, ἐναντία δὲ πεποι-\nηκότες οἱ διαφθείραντες ἃ μένειν τοῖς ἔχουσιν ἐδέ-\nδοκτό σοι, οἱ δίκην εἰληφότες ἐν αὐτῷ τῷ λαβεῖν\nὀφείλουσιν· ἣν γὰρ οὐ προσῆκεν ἔλαβον ζῆν μὲν\nἐάσαντες οἷς ἐνεκάλουν, ἃ δ’ οὐκ ἦν αἰτιάσασθαι τῶν\n γε ἀψύχων ὄντα κατεσκαφότες. \n 25. Καὶ μὴν εἰ καὶ σφόδρα τοῦτο ἦν ἀδίκημα, τὸ\nμὲν ἀξίους δεῖξαι δίκης ἐκείνους τούτων ἦν, τὸ δὲ\nἐπιθεῖναι τὴν δίκην τοῦ δικαστοῦ. δικαστοῦ δὲ οὐκ\nἦν ἀπορῆσαι τῶν ἐθνῶν ὑπ’ αὐτοῖς ὄντων ἁπάντων.\n οὕτω καὶ τοὺς φονέας οἱ τῶν ἀπεσφαγμένων οἰκεῖοι\nτιμωροῦνται λόγοις μὲν τοῖς παρ’ ἑαυτῶν, ψήφῳ δὲ τῇ\nτῶν δικαζόντων. οὐδεὶς δὲ ἁρπάσας ἐπὶ τὸν ἀνδροφό-\nνον ξίφος προστίθησιν αὐτὸ τῷ ’κείνου <τραχήλῳ>\nσάμενος ἀντὶ τοῦ δικαστηρίου τῇ χειρί, οὐδὲ γὰρ ἐπὶ\n τυμβωρύχον οὐδὲ προδότην οὐδὲ τῶν τὰ ἄλλα ἀδι-\nκούντων οὐδένα οὔτε πρότερον οὔθ’ ὕστερον, ἀλλ’ ἀντὶ\nτῶν ξιφῶν εἰσαγγελίαι καὶ γραφαὶ καὶ δίκαι.",
        "15":"καὶ\nτὸ δι’ ὧν ὁ νόμος βούλεται γενέσθαι τὴν τιμωρίαν\n \n \n\n \nἀρκοῦν οἶμαι τῷ δικάζοντι. ἀλλ’ οὗτοι μόνοι τῶν\nἁπάντων περὶ ὧν κατηγόρουν ἐδίκαζον καὶ δικάσαντες\nαὐτοὶ τὰ τῶν δημίων ἐποίουν. τί δὴ ζητοῦντες; εἰργο-\nμένους ἐντεῦθεν τοὺς τὰ τῶν θεῶν τιμῶντας ἐπὶ τἀ-\nκείνων ἐνεχθῆναι. τουτὶ δ’ ἐστὶ πάντων εὐηθέστατον. \nτίς γὰρ οὐκ οἶδεν, ὡς αὐτοῖς οἷς ἔπαθον μᾶλλον ἢ\nπρὶν ἐν οἷς ἦσαν ταῦτα τεθαυμάκασιν; ὥσπερ οἱ τῶν\nσωμάτων ἐρῶντες ἐκ τοῦ κωλύεσθαι μὴ τοῦτο ποιεῖν\nμᾶλλον τοῦτο ποιοῦσι καὶ γίγνονται τῶν αὐτῶν ἐρα-\nσταὶ σφοδρότεροι.",
        "16":"εἰ δὲ ταῖς κατασκαφαῖς ἐγί- \nγνοντο τῆς γνώμης αἱ περὶ ταῦτα μεταβολαί, πάλαι\nἂν σῇ ψήφῳ τὰ ἱερὰ κατέσκαπτο· πάλαι γὰρ ἂν ἡδέως\nταύτην εἶδες τὴν μεταβολήν. ἀλλ᾿ ᾔδεις οὐ δυνησό-\nμενος. διὰ τοῦτ’ ἀπέσχου τῶν ἱερῶν τούτων.\nτους δ’, εἰ καί τι τοιοῦτον προσεδόκων, μετὰ σοῦ προσ- \nἧκεν ἐλθεῖν ἐπ’ αὐτὸ καὶ μεταδοῦναι τῷ κρατοῦντι\nτῆς φιλοτιμίας. ἦν δέ, οἶμαι, μηδὲν ἁμαρτάνοντας\nκατορθοῦν ἅπερ Μέλον κάλλιον ἢ μετὰ τοῦ πλημ-\nμελεῖν. \n 28. Εἰ δέ σοι φήσουσί τινας ἑτέρους ὑπὸ τούτων 20\nγεγενῆσθαι τῶν ἔργων καὶ μετ’ αὐτῶν εἶναι τῇ περὶ\nτοῦ θείου δόξῃ, μή σε λανθανέτωσαν δοκοῦντας, οὐ\nγεγενημένους λέγοντες. ἀφεστᾶσι μὲν γὰρ οὐδὲν\n \n \n \n\n \n λον | αὑτῶν, φασὶ δέ. τοῦτο δέ ἐστιν οὐκ ἐκεί-\nνους ἕτερα τιμᾶν ἀνθ’ ἑτέρων, ἀλλὰ τούτους πεφενα-\nκίσθαι. ἔρχονται μὲν γὰρ ἐπὶ τὰ φαινόμενα <καὶ>\nτούτων ὄχλον καὶ διὰ τῶν ἄλλων ὧν οὗτοι πορεύον-\n τᾶι, καταστάντες δὲ εἰς σχῆμα τὸ τῶν εὐχομένων ἢ\nοὐδένα καλοῦσιν ἢ τοὺς θεούς, οὐ καλῶς μὲν ἐκ τοῦ\nτοιούτου χωρίου, καλοῦσι δ’ οὖν. ὥσπερ οὖν ἐν ταῖς\nτραγῳδίαις ὁ τὸν τύραννον εἰσιὼν οὐκ ἔστι τύραννος,\nἀλλ’ ὅπερ ἦν πρὸ τοῦ προσωπείου, οὕτω καὶ ἐκείνων\n ἕκαστος τηρεῖ μὲν αὑτὸν ἀκίνητον, δοκεῖ δὲ τούτοις\nκεκινῆσθαι.",
        "17":"καίτοι τί τὸ πρᾶγμα αὐτοῖς γεγένηται\n | βέλτιον, ὅταν λόγος μὲν ᾖ τὰ ’κείνων, τὸ δὲ\nἔργον ἀπῇ; δεῖ γὰρ δὴ τά γε τοιαῦτα πείθειν, οὐ\n προσαναγκάζειν. εἰ δ’ ὁ μὴ τοῦτο δυνάμενος ἐκείνῳ\n χρήσεται, εἴργασται | μὲν οὐδέν, οἴεται δέ τουτὶ\nἀσθενές]. λόγος δὲ μηδ’ ἐν τοῖς τούτων αὐτῶν τοῦτο\nἐνεῖναι νόμοις, ἀλλ’ εὐδοκιμεῖν μὲν τὸ πείθειν, κακῶς\nδὲ ἀκούειν τὴν ἀνάγκην. τί οὖν μαίνεσθε κατὰ τῶν\n \n \n \n \n\n \nἱερῶν, εἰ τὸ πείθειν μὲν οὐκ ἔστι, βιάζεσθαι δὲ <δεῖ>;\nσαφῶς γὰρ οὕτως καὶ τοὺς ὑμετέρους ἂν αὐτῶν παρα-\nβαίνοιτε νόμους. \n 30. Ἀλλὰ τὸ μηδ’ εἶναί φασιν ἱερὰ χρήσιμον εἶναι\nτῇ γῇ καὶ τοῖς ἐπ’ αὐτῆς ἀνθρώποις. ἐνταῦθα τοίνυν \nδεῖ μέν μοι πολλῆς, ὦ βασιλεῦ, τῆς παρρησίας, δέδοικα\nδὲ μή τινα λυπήσω τῶν ἐμαυτοῦ κρειττόνων. χωρείτω\nδ’ οὖν ὅμως ὁ λόγος ἒν τοῦτο ἀπαιτούμενος, τὴν ἀλή-\nθειαν. \n 31. Εἰπάτω γάρ μοί | τις τῶν τὰς μὲν πυρά- \nγρᾶς καὶ σφύρας καὶ ἄκμονας ἀφέντων, περὶ δὲ \nοὐρανοῦ καὶ τῶν τὸν οὐρανὸν ἐχόντων ἀξιούντων\nδιαλέγεσθαι, ποτέροις ἀκολουθοῦντες οἱ τὰ μέγιστα\nἀπὸ μικρῶν καὶ φαύλων τῶν πρώτων ἀφορμῶν Ῥω-\nμαὶοι δυνηθέντες ἐδυνήθησαν, τῷ <θεῷ> τούτων ἢ \nοἷς ἱερὰ καὶ βωμοὶ <καὶ> παρ’ ὧν ὅ τι χρὴ ποιεῖν ἢ μὴ\nποιεῖν, ἤκουον διὰ τῶν μάντεων; Ἀγαμέμνονα δὲ τὸ\nπανταχοῦ τεθυκέναι πλέοντα ἐπ’ Ἴλιον αἰσχρῶς ἐπαν-\nήγαγεν ἢ νενικηκότα τῆς Ἀθηνᾶς αὐτῷ τὸ τέλος εὑ-\n \n \n \n\n \nρούσης; Ἡρακλέα δὲ τὸν πρὸ τούτου τὴν αὐτὴν καθε-\nλόντα πόλιν οὐ θυσίαις ἴσμεν τῶν θεῶν προσλαβόντα\nτὴν ῥοπήν;",
        "18":"ἔτι τοίνυν λαμπρὸς μὲν ὁ Μαράθων\nοὐ διὰ τοὺς μυρίους μᾶλλον Ἀθηναίων ἢ διὰ τὸν\n Ἡρακλέα καὶ Πάνα, θεία δὲ ἡ Σαλαμὶς οὐ διὰ τὰς <τρια-\nκοσίας> τῶν Ἑλλήνων μᾶλλον ναῦς ἢ τοὺς ἐξ\nσυμμάχους, οἱ μετ’ ᾠδῆς τῆς αὑτῶν ἐπὶ τὴν ναυμαχίαν\nἧκον. μυρίους <δ’> ἄν τις ἔχοι λέγειν πολέμους τῇ\nθεῶν εὐνοίᾳ κυβερνηθέντας καί, νὴ Δία γε, καὶ εἰρή-\n νῆς καὶ ἡσυχίας χρόνους. \n 33. Τὸ δὲ μέγιστον, οἱ μάλιστα τοῦτο τὸ μέρος\nἀτιμάσαι δοκοῦντες καὶ ἄκοντες τετιμήκασι. τίνες οὗ-\nτοι; οἱ τὴν Ῥώμην τοῦ θύειν οὐ τολμήσαντες ἀφελἐ-\n σθαι. καίτοι | εἰ μὲν μάταιον ἅπαν τοῦτο τὸ\n περὶ τὰς θυσίας, τί μὴ τὸ μάταιον ἐκωλύθη; εἰ δὲ\nκαὶ βλαβερόν, πῶς οὐ ταύτῃ γε μᾶλλον; εἰ δ’ ἐν ταῖς\nἐκεῖ θυσίαις κεῖται τὸ βέβαιον τῆς ἀρχῆς, ἁπανταχοῦ\nδεῖ νομίζειν λυσιτελεῖν τὸ θύειν καὶ διδόναι τοὺς μὲν\n \n \n \n\n \nἐν Ρώμῃ δαίμονας τὰ μείζω, τοὺς δ’ ἐν τοῖς ἀγροῖς\nἢ καὶ τοῖς ἄλλοις ἄστεσιν ἐλάττω, δέξαιτο δ’ ἄν τις\nεὖ φρονῶν καὶ τὰ τηλικαῦτα.",
        "19":"καὶ γὰρ ἐν τοῖς\nστρατεύμασιν οὐκ ἴσον μὲν τὸ παρ’ ἑκάστου, φέρει δέ\nτι τῇ μάχῃ τὸ παρ’ ἑκάστου. οἷον δή τι κἀν ταῖς εἰ- \nρεσίαις· οὐκ ἴσοι μὲν ἅπαντες οἱ βραχίονες, συντελεῖ\nδέ τι καὶ ὁ τοῦ πρώτου λειπόμενος. ὁ μέν τις τῷ\nσκήπτρῳ τῷ τῆς Ῥώμης συναγωνίζεται, ὁ δέ<τις>\nσώζει πόλιν ὑπήκοον, ὁ δέ τις ἀγρὸν ἀνέχει παρέχων\nεὖ πράττειν. ἔστω τοίνυν ἱερὰ πανταχοῦ ἢ ὁμολογούν- \nτῶν οὗτοι δυσμενῶς ὑμᾶς πρὸς τὴν Ῥώμην ἔχειν δόν-\nτας αὐτῇ ποιεῖν ἀφ’ ὧν ζημιώσεται.\n",
        "20":"Οὐ τοίνυν τῇ Ῥώμῃ μόνον ἐφυλάχθη τὸ θύειν,\nἀλλὰ καὶ τῇ τοῦ Σαράπιδος | τῇ πολλῇ τε καὶ \nμεγάλῃ καὶ πλῆθος κεκτημένῃ νεῶν, δι’ ὧν κοινὴν \nἁπάντων ἀνθρώπων ποιεῖ τὴν τῆς Αἰγύπτου φοράν.\nαὐτὴ δὲ ἔργον τοῦ Νείλου, τὸν Νεῖλον δὲ ἑστιάματά\n \n \n \n \n \n \n\n \nἐστιν ἀναβαίνειν ἐπὶ τὰς ἀρούρας πείθοντα, ὧν οὐ\nποιουμένων ὅτε τε χρὴ καὶ παρ’ ὧν, οὐδ’ ἂν αὐτὸς\nἐθελήσειεν. ἅ μοι δοκοῦσιν εἰδότες οἱ καὶ ταῦτα ἂν\nἡδέως ἀνελόντες οὐκ ἀνελεῖν, ἀλλ’ ἀφεῖναι τὸν ποτα-\n μὸν εὐωχεῖσθαι τοῖς παλαιοῖς νομίμοις ἐπὶ μισθῷ τῷ\nεἰωθότι.",
        "21":"τὶ οὖν; ἐπεὶ μὴ ποταμός ἐστι καθ’ ἕκα-\nστον ἀγρὸν τὰ τοῦ Νείλου τῇ γῇ παρέχων, οὐδ’ εἶναι\nτἀν τούτοις ἱερὰ δεῖ, ἀλλ’ ὅ τι δόξειε τοῖς γενναίοις\nτουτοισὶ πάσχειν; οὓς ἡδέως ἐκεῖνο ἂν ἐροίμην, εἰ\n τολμήσουσι παρελθόντες γνώμην εἰπεῖν πεπαῦσθαι |\n μὲν τὰ γιγνόμενα τῷ Νείλῳ, μὴ μετέχειν δὲ αὐ-\nτοῦ τὴν γῆν μηδὲ σπείρεσθαι μηδὲ ἀμᾶσθαι μηδὲ δι-\nδόναι πυροὺς μηδ’ ὅσα δίδωσι μηδ’ ἀνάγεσθαι γῆν\nἐπὶ πᾶσαν ἃ νῦν. εἰ δ’ οὐκ ἂν ἐπὶ τούτοις διάραιεν\n τὸ στόμα, οἶς οὐ λέγουσι διελέγχουσιν ἃ λέγουσιν. οἱ\nγὰρ οὐκ ἂν εἰπόντες δεῖν τῶν τιμῶν ἀποστερεῖσθαι\nτὸν Νεῖλον ὁμολογοῦσι τοῖς ἀνθρώποις συμφέρειν τὰς\nτῶν ἱερῶν τιμάς. \n \n \n\n \n 37. Ὅταν τοίνυν καὶ τοῦ σεσυληκότος μνημονεύωσι,\nτὸ μὲν ὡς οὐκ ἐπὶ τὰς θυσίας προῆλθε, παρείσθω,\nἀλλὰ τίς | οὕτω μεγάλην τῶν περὶ τὰ ἱερὰ χρή- \nμάτα δέδωκε δίκην τὰ μὲν αὐτὸς αὑτὸν μετιών, τὰ δ’\nἤδη καὶ τεθνεὼς πάσχων ἐπ’ ἀλλήλους τε ἰόντων τῶν \nἐκ τοῦ γένους καὶ λελειμμένου μηδενός; καίτοι πολὺ\nβέλτιον ἦν αὐτῷ τῶν ἀπ’ ἐκείνου τινὰς ἄρχειν ἢ τὴν\nἐπώνυμον αὐτῷ τοῖς οἰκοδομήμασιν αὔξεσθαι πόλιν,\nδι’ ἣν καὶ αὐτὴν πλὴν τῶν ἐκεῖ κακῶς τρυφώντων\nἅπαντας ἀνθρώπους ἔχει καταρωμένους | τῇ σφῶν \nαὐτῶν ἀπορίᾳ τὴν εὐπορίαν ἐκείνῃ παρέχοντας. \n 38. Καὶ ὅταν τοίνυν μετ’ ἐκεῖνον τὸν ἐκείνου λέ-\nγωσι καὶ ὡς καθεῖλε νεὼς οὐκ ἐλάττω περὶ τοῦτο\nπονησάντων τῶν καθαιρούντων ἢ τῶν οἰκοδομησάντων,\n— οὕτως οὐκ ἦν ῥᾴδιον ἀλλήλων διαζεῦξαι τοὺς λί- \nθους δεσμοῖς ἰσχυροτάτοις εἰσενηνεγμένους, — ὅταν\nοὖν ταῦτα λέγωσιν, ἐγὼ μεῖζόν τι προστίθημι, ὅτι\n \n \n \n \n\n \nἐκεῖνός γε καὶ δῶρα ναοὺς τοῖς ἀμφ’ αὑτὸν ἐδίδου\n καθάπερ ἵππον ἢ ἀνδράποδον | ἢ κύνα ἢ φιάλην\nχρυσῆν, κακὰ δὲ ἀμφοῖν τὰ δῶρα τοῖς τε δοῦσι τοῖς\nτε λαβοῦσιν. ὁ μὲν γὰρ ἐν τῷ τρέμειν καὶ δεδιέναι\n Πέρσας ἅπαντα τὸν βίον ἐβίω φοβούμενος ἔαρ ἕκαστον\nἔξοδον ἔχον, ὥσπερ τὰ παιδία τὰς Μορμόνας, τῶν δὲ\nοἱ μὲν ἄπαιδες καὶ πρὸ διαθηκῶν ἀπῆλθον οἱ δυσ-\nτυχεῖς, τοῖς δ’ ἦν ἄμεινον μὴ παιδοποιήσασθαι.",
        "22":"τοι-\nαύταις μὲν ἀδοξίαις, τοσούτῳ δὲ πολέμῳ τῷ πρὸς\n ἀλλήλους συζῶσιν οἱ ἀπὸ τούτων ἐν μέσῳ τῶν ἀπὸ\n τῶν | ἱερῶν κιόνων στρεφόμενοι, δι’ οὕς, οἶμαι,\nταῦτα. τοιαύτας τοῖς τέκνοις εἰς εὐδαιμονίαν ἀφορμὰς\nοἱ πλουτεῖν εἰδότες ἐκεῖνοι παρέδωκαν. καὶ νῦν οὓς\nἄγει μὲν εἰς Κιλικίαν νοσήματα τῆς τοῦ Ἀσκληπιοῦ\n χρῄζοντα χειρός, αἱ δὲ περὶ τὸν τόπον ὕβρεις ἀπρά-\n κτους ἀποπέμπουσι, πῶς ἔνεστι | μὴ κακῶς τὸν\nτούτων αἴτιον λέγοντας ἀναστρέφειν; \n 40. Βασιλεῖ δὲ τοιαῦτα ἔστω τὰ βεβιωμένα, ὥστε\nτοῖς ἐπαίνοις ζῆν καὶ τετελευτηκότα, οἷον γενόμενον\n \n \n \n\n \nἴσμεν <περὶ> τὸν τὴν μὲν ἀρχὴν ἐκδεξάμενον τὴν\nτὴν Περσῶν δὲ καθελόντα ἄν, εἰ μὴ προδοσία τὸ πέ-\nρας ἐκώλυσε. μέγας δέ ἐστιν ὅμως καὶ τεθνεώς. δόλῳ\nμὲν γὰρ ἀπέθανεν, ὥσπερ Ἀχιλλεύς, ἐκ δὲ τῶν πρὸ\nτοῦ θανάτου πεπραγμένων, ὡς ἐκεῖνος, ᾄδεται.",
        "23":"καὶ \nταῦτα τούτῳ παρὰ τῶν θεῶν οἷς ἀπέδωκεν ἱερὰ καὶ\nτιμὰς καὶ τεμένη καὶ βωμοὺς καὶ αἷμα. παρ’ ὧν\nἀκούσας, ὡς τὸ τῶν Περσῶν αὔχημα ταπεινώσας εἶτα\nἀποθανεῖται, τῆς ψυχῆς ἐπρίατο τὸ κλέος πολλὰς μὲν\nπόλεις ἐλῶν, πολλὴν δὲ γῆν δῃώσας, παιδεύσας δὲ \nτοὺς διώκοντας φεύγειν, μέλλων δέ, ὡς ἅπαντες ἴσασι,\nδέξεσθαι πρεσβείαν κομίζουσαν τῶν πολεμίων δου-\nλείαν. τοιγαροῦν ἠσπάζετό τε τὸ | τραῦμα καὶ \nβλέπων ἠγάλλετο καὶ μὴ δακρύων αὐτὸς τοῖς τοῦτο\nδρῶσιν ἐπετίμα, εἰ μὴ νομίζοιεν αὐτῷ παντὸς ἀμείνω \nγήρως εἶναι τὴν πληγήν. καὶ αἱ πρεσβεῖαι τοίνυν αἱ\nπολλαὶ αἱ μετ’ ἐκεῖνον ἐκείνου πᾶσαι καὶ τὸ λόγοις\n \n \n \n \n\n \nἀνθ’ ὅπλων χρῆσθαι τοὺς Ἀχαιμενίδας ἐκείνου τοῦ δέ-\nους αὐτῶν ἐγκατατεθειμένου ταῖς ψυχαῖς. τοιοῦτος ἡμῖν\nὁ τὰ ἱερὰ τοῖς θεοῖς ἀνιστάς, κρείττω μὲν ἔργα λήθης\nἐργασάμενος, κρείττων δὲ λήθης γεγενημένος. \n 42. Ἐγὼ δὲ ἠξίουν τὸν πρὸ τοῦδε τὰ μὲν τῶν\nἐναντίων καθαιρεῖν καὶ κατασκάπτειν καὶ κατακάειν,\nἐπειδήπερ ἐγνώκει τῶν θεῶν καταφρονεῖν, εἰ καὶ ἱερῶν\nγε καὶ ὁ τῶν ὄντων τοῖς πολεμίοις φειδόμενος ἀμείνων,\nοἰκείων μέντοι ναῶν πόνῳ καὶ χρόνῳ καὶ πολυχειρίᾳ\n καὶ πολλοῖς ταλάντοις κατεσκευασμένων καὶ προκιν-\n δυνεύειν ἄξιον. | εἰ γὰρ πανταχόθεν μὲν σωστέον\nτὰς πόλεις, λάμπουσι δὲ τούτοις μᾶλλον ἢ τοῖς ἄλλοις\nαἱ πόλεις καὶ οὗτοι τῶν ἐν αὐταῖς μετά γε τὰ κάλλη\nτῶν βασιλείων κεφάλαιον, πῶς οὐ καὶ τούτοις μετα-\n δοτέον προνοίας καὶ ὅπως ἐν τῷ σώματι τῶν πόλεων\nεἶεν σπουδαστέον; πάντως δέ εἰσιν οἰκοδομήματα κἂν\nεἰ μὴ νεῴ γε. δεῖ δέ, οἶμαι, τῷ φόρῳ τῶν δεξομένων.\nδεχέσθω τοίνυν ἑστώς, ἀλλὰ μὴ καταφερέσθω. μηδὲ\nτὸ χεῖρα μὲν ἀποκόπτειν ἀνθρώπου δεινὸν ἡγώμεθα,\n πόλεων δὲ ὀφθαλμοὺς ἐξορύττειν μέτριον μηδ’ ἐν μὲν\n \n \n \n\n \nτοῖς σεισμοῖς τὸ πῖπτον ὀδυρώμεθα, σεισμῶν δὲ οὐκ\nὄντων οὐδὲ βλαπτόντων αὐτοὶ τὸ ’κείνων ποιῶμεν.\n",
        "24":"| οὐκοῦν τῶν μὲν βασιλέων οἱ νεῴ κτήματα, \nκαθάπερ καὶ τὰ ἄλλα, τὸ δὲ τὰ αὑτῶν καταποντίζειν\nὅρα εἰ σωφρονούντων. ἀλλ’ ὁ μὲν βαλάντιον ῥίπτων \nεἰς τὴν θάλατταν οὐχ ὑγιαίνει οὐδ’ εἴ τις κυβερνήτης\nτέμνοι κάλων οὗ δεῖ τῷ πλοίῳ, καὶ ναύτην δὲ εἰ κε-\nλεύσειε τῇ θαλάττῃ τὴν κώπην ἀφεῖναι, δεινὰ ἂν\nδοκοῖ ποιεῖν· πόλιν δὲ ἑέ· τις ἄρχων ποιοῖ μέρει τη-\nλικούτῳ χείρονα, τὰ μέγιστα ὤνησε; τί γὰρ δεῖ δια- \nφθείρειν, οὗ τὴν χρείαν ἔνι μεταποιῆσαι; πῶς δὲ οὐκ\nαἰσχρόν στρατόπεδον πολεμεῖν λίθοις | οἰκείοις \nκαὶ στρατηγὸν ἐφεστηκότα παρακαλεῖν κατὰ τῶν πάλαι\nπολλῇ σπουδῇ πρὸς ὕψος ἀναβάντων, ὧν τὸ πέρας\nἑορτὴν τοῖς τότε βασιλεῦσιν ἔθηκε; \n 44. Καὶ μηδεὶς οἰέσθω σὴν ταῦτ’ εἶναι κατηγορίαν,\nὦ βασιλεῦ. κεῖται μὲν γὰρ πρὸς τοῖς ὁρίοις Περσῶν\nνεὼς ᾧ παραπλήσιον | οὐδέν, ὡς ἔστιν ἁπάντων \n \n \n \n \n\n \nτῶν τεθεαμένων ἀκούειν. οὕτω μέγιστος μεγίστοις\nἐγεγόνει τοῖς λίθοις, τοσοῦτον ἐπέχων τῆς γῆς ὁπόσον\nκαὶ ἡ πόλις. ἤρκει γοῦν ἐν τοῖς ἐκ τῶν πολέμων\nφόβοις τοῖς οἰκοῦσι τὴν πόλιν μηδὲν εἶναι πλέον τοῖς\n ἑλοῦσι τὴν πόλιν οὐκ ἔχουσι κἀκεῖνον προσεξελεῖν τῆς\nἰσχύος τοῦ περιβόλου πᾶν ἐλεγχούσης μηχάνημα. ἦν\nδὲ δὴ καὶ ἐπὶ τὸ τέγος ἀναβᾶσι πλεῖστον ὅσον τῆς\nπολεμίας ὁρᾶν, οὐ μικρὸν πολεμουμένοις πλεονέκτημα\nἀνθρώποις. ἤκουσα δὲ καὶ ἐριζόντων τινῶν, ἐν ὁπο-\n τέρῳ τὸ θαῦμα μεῖζον | ἱερῷ, τῷ μηκέτ’ ὄντι\n τούτῳ ἢ ὃ μήποτε πάθοι ταὐτόν, ἐν ᾧπερ ὁ Σάραπις.\n",
        "25":"ἀλλὰ τοῦτο μὲν τὸ τοιοῦτο καὶ τοσοῦτον ἱερόν,\nἵν᾿ ὑπερβῶ τὰ τῆς ὀροφῆς ἀπόρρητα καὶ ὅσα ἀγάλματα\nσιδήρου πεποιημένα κέκρυπτο τῷ σκότῳ διαφεύγοντα\n τὸν ἥλιον, οἴχεται καὶ ἀπόλωλε, θρῆνος μὲν τοῖς ἰδοῦ-\nσιν, ἡδονὴ δὲ τοῖς οὐχ ἑωρακόσιν, οὐ γὰρ ἴσον ἐν\nτοῖς τοιούτοις ὀφθαλμοί τε καὶ ὦτα, μᾶλλον δὲ τοῖς\nοὐκ ἰδοῦσιν ἄμφω, καὶ λύπη καὶ ἡδονή, τὸ μὲν ἐκ τοῦ\nπτώματος, τὸ δ’ ὅτιπερ οὐ τεθέανται.",
        "26":"ἀλλ’ ὅμως\n εἴ τις ἀκριβῶς σκοπήσειεν, οὐ σὸν τοῦτο, τοῦ δὲ ἠπα-\nτηκότος ἀνθρώπου μιαροῦ καὶ θεοῖς ἐχθροῦ καὶ δει-\n λοῦ καὶ φιλοχρημάτου | καὶ τῇ τικτόμενον αὐτὸν\n \n \n\n \nδεξαμένη̣ γῇ δυσμενεστάτου, ἀλογίας μὲν ἀπολελαυ-\nκότος τύχης, κακῶς δὲ χρωμένου τῇ τύχῃ δουλεύοντος\nτῇ γυναικί, πάντα ἐκείνῃ χαριζομένου, πάντα ἐκείνην\nἡγουμένου. τῇ δ’ ἀνάγκη πάνθ’ ὑπηρετεῖν τοῖς ταῦτα\nἐπιτάττουσιν, ὧν τῆς ἀρετῆς ἀπόδειξις τὸ ζῆν ἐν ἱμα- \nτίοις πενθούντων καὶ μείζων γε ταύτης τὸ ἐν ἐκείνοις\nὧν οἱ καὶ τῶν σάκκων ὑφάνται.",
        "27":"| τοιοῦτον \nἐργαστήριον ἠπάτησέ σε, ἐφενάκισεν, ὑπηγάγετο, παρ-\nεκρούσατο, πολλοὺς δὲ καὶ θεοὺς παρὰ τῶν <παίδων\nτῶν> θεῶν μαθόντες ἴσμεν ἀπατηθέντας. ὡς γὰρ δὴ \nκαὶ θυόντων ἱερεῖα καὶ οὕτως ἐγγύς, ὡς ἐπὶ τὰς ἐκεί-\nνων ῥῖνας τὸν καπνὸν εἰστρέχειν, καὶ ὡς ἀπειλούντων\nκαὶ μείζω μικροῖς ἐπαγόντων καὶ κομπούντων \nκαὶ πεπιστευκότων μηδὲν ἂν αὐτῶν ποτε φανῆναι\nδυνατώτερον, τοιούτοις πλάσμασι καὶ τέχναις καὶ ῥή- \nμασι μεμηχανημένοις δεινοῖς ἐμβαλεῖν ὀργὴν τὸν πρᾳ-\nότατον | βασιλέων ἐξήγαγόν πως αὑτοῦ, ἐπεὶ τά \n \n \n\n \nγε ὄντως αὐτοῦ φιλανθρωπία, ἔλεος, οἶκτος, ἡμερότης,\nἐπιείκεια, τὸ σώζειν μᾶλλον ἢ ἀπολλύναι. ἀλλ’ ὄντων\n τῶν τὰ δικαιότερα | λεγόντων, ὅτι, εἴπερ τι\nοῦτον εἴη, δίκην μὲν δεῖ τοῦ τολμήματος λαβεῖν,\n τούτῳ δὲ αὐτῷ προνοηθῆναι τοῦ μέλλοντος ὁ τὴν Κα-\nδμείαν νικῆσαι νίκην οἰόμενος δεῖν πανταχόθεν\nἐνίκησεν. \n 48. Ἔδει δὲ αὐτὸν <μὴ> μετὰ τὰς οἰκείας\nτὰ σαυτοῦ θεραπεύειν μηδ’ <ὁρᾶν> ὅπως μέγας εἶναι\n τοῖς τὴν μὲν γεωργίαν ἀποδρᾶσιν, ὁμιλεῖν δὲ ἐν τοῖς\nὄρεσι λέγουσι τῷ τῶν ὅλων ποιητῇ, ἀλλ’ ὡς τὰ σὰ καὶ]\nκαλὰ καὶ ἐπαίνων ἄξια παρὰ πᾶσιν ἀνθρώποις δοκοῖ.\nνῦν δὲ μέχρι μὲν τοῦ λαβεῖν καὶ κενῶσαί σοι τοὺς\nθησαυροὺς πολλοὶ φίλοι καὶ ἐπιτήδειοι καὶ πρὸ τῶν\n ψυχῶν αὐτοῖς ἡ σὴ βασιλεία, καιροῦ δὲ ἥκοντος καὶ\nβουλῆς παρούσης εὔνοιαν ἀπαιτούσης ταυτὶ μὲν ἠμέ-\n λῆται, | τὰ δὲ ἴδιά σφισιν ἐσπούδασται.",
        "28":"κἆν\nπροσελθών τις αὐτοῖς τί ταῦτα; ἔρηται, τὸ μὲν αὑ-\nτῶν ἔξω τῆς αἰτίας ποιοῦσι, καὶ ὅτι πεποιήκασιν ἀπο-\n κρίνονται ἅ γε τῷ βασιλεῖ ἔδοξε καὶ ἐκεῖνον τὴν ἀπολο-\nγίαν ὀφείλειν καὶ τοιαῦτα λέγουσιν. οἱ δ’ ὀφείλοντες\n \n \n \n \n \n \n\n \nἦσαν οὗτοι οἱ οὐδέποτε λόγον ἕξοντες οὐδένα ὑπὲρ\nτῶν πεπραγμένων· τίς γὰρ ἂν ὑπὲρ τοιούτων\nκῶν γίνοιτο λόγος; οἱ δὲ πρὸς μὲν τοὺς ἄλλους\nἀρνοῦνται μὴ σφῶν εἶναι τοῦτο τὸ ἔργον, ἐντυγ-\nχάνοντες δὲ σοὶ καταμόνας δι’ οὐδενὸς ἄλλου τὸν \nσὸν οἶκον οὕτως εὖ πεποιηκέναι φασίν. ὧν τὸν σὸν\nἀπαλλάξειαν οἶκον οἱ γῇ τε καὶ θαλάττῃ τὴν σὴν ἐπι-\nστήσαντες κεφαλήν· ὡς οὐκ ἔσθ᾿ ὅ τι μεῖζον ἂν παρ’\nαὐτῶν λάβοις. οἱ γὰρ ἐν φίλων ὀνόματι καὶ\nνων ἀφ’ ὧν ἂν βλάψαιεν λέγοντες τῷ πιστεύεσθαι \nπρὸς τὴν βλάβην ἀφορμῇ χρώμενοι ῥᾳδίως ἐζημίωσαν. \n 50. Ἀλλ’ ἐπὶ τούσδε μέτειμι τῆς ἀδικίας αὐτῶν\nτὴν ἀπόδειξιν ἐκ τῶν νῦν εἰρημένων ποιησόμενος. \n | Φέρε γάρ, διὰ τί φατε κατασκαφῆναι τὸ μέγα \nτοῦθ’ ἱερόν; οὐ διὰ τὸ δόξαι τῷ βασιλεῖ; καλῶς. οὐκ- \nοὑν οἱ καθαιροῦντες οὐκ ἠδίκουν τῷ τὰ δοκοῦντα\nτῷ βασιλεῖ ποιεῖν. ὅστις οὖν τὰ μὴ δοκοῦντα τῷ βα-\nσιλεῖ πεποίηκεν, ἀδικεῖ; οὐκοῦν ὑμεῖς οὗτοί γέ ἐστε\nοἷς οὐδὲν ἔνι τοιοῦτον εἰπεῖν ὑπὲρ ὧν δεδράκατε.\n \n \n\n \n",
        "29":"εἰπέ μοι, διὰ τί τὸ τῆς Τύχης τοῦτο σῶν ἐστιν\nἱερὸν καὶ τὸ τοῦ Δῖός καὶ τὸ τῆς Ἀθηνᾶς καὶ τὸ τοῦ\nΔιονύσου; ἆρ’ ὅτι βούλοισθ’ ἂν αὐτὰ μένειν; οὔ, ἀλλ’\nὅτι μηδεὶς τὴν ἐπ’ αὐτὰ δέδωκεν ὑμῖν ἐξουσίαν. εἰλή-\n φατε δὲ τὴν κατ’ ἐκείνων ἃ διεφθάρκατε; <οὔ.> πῶς\n οὐκ ὀφείλετε δίκην; ἢ πῶς ἃ δεδράκατε | καλεῖτε\nδίκην τῶν πεπονθότων οὐδὲν ἐν οὐδενὶ πεποιηκότων\nὃ δέχοιτ᾿ ἂν αἰτίαν; \n 52. Ἦν σοι, βασιλεῦ, κηρύξαι· μηδεὶς τῶν ὑπ’\n ἐμοὶ νομιζέτω θεοὺς μηδὲ τιμάτω μηδὲ αἰ-\nτείτω τι παρ’ αὐτῶν μήθ’ ἑαυτῷ μήτε παισὶν\nἀγαθὸν πλὴν εἰ σιγῇ τε καὶ λανθάνων, ἅπας δὲ\nἔστω τοῦ παρ᾿ ἐμοὶ τιμίου καὶ βαδιζέτω μεθέ-\nξων τῶν ἐκείνῳ δρωμένων καὶ τάς τε εὐχὰς\n15 ᾑπερ ἐκείνῳ ποιείσθω καὶ τὴν αὑτοῦ κεφαλὴν\nὑπαγέτω τῇ τοῦ τὸν λεὼν ἁρμοττομένου χειρί.\nτὸν δ’ ἀπειθοῦντα πᾶσα ἀνάγκη τεθνάναι.\n",
        "30":"ταῦτ’ ἦν μέν σοι κηρύξαι ῥᾴδιον, οὐ μὴν ἠξίωσάς\n \n \n \n \n\n\n \nγε οὐδ’ ἐπέθηκας ζυγὸν ἐνταῦθα ταῖς τῶν ἀνθρώπων\nψυχαῖς, ἀλλ’ οἴει μὲν τοῦτ’ ἐκείνου βέλτιον εἶναι, οὐ\nμὴν ἀσέβημά γε ἐκεῖνο οὐδ’ ἐφ’ ᾧ τις ἂν δικαίως καὶ]\nκολασθείη. ἀλλ’ οὐδὲ τῶν τιμῶν τούς γε τοιούτους \nἀπέκλεισας, | ἀλλὰ καὶ ἀρχὰς ἔδωκας καὶ συσσί- \nτοὺς ἐποιήσω καὶ τοῦτό γε πολλάκις καὶ προὔπιες καὶ ·\nνῦν πρὸς ἄλλοις τισὶ παρέζευξας σεαυτῷ συμφέρειν\nτῇ βασιλείᾳ νομίσας ἄνδρα ὀμνύντα θεοὺς πρός τε\nτοὺς ἄλλους καὶ σὲ καὶ οὐκ ἀγανακτεῖς οὐδ᾿ ἀδικεῖσθαι\nτοῖς τοιούτοις ὑπολαμβάνεις ὅρκοις οὐδ’ εἶναι ·πάντως \nκακὸν τὸν ἐν τοῖς θεοῖς ἔχοντα τὰς βελτίους ἐλπίδας. \n 54. Σοῦ τοίνυν οὐκ ἐλαύνοντος ἡμᾶς, ὥσπερ οὐδ’\nὁ τοὺς Πέρσας ἐκεῖνος μεθ’ ὅπλων ἐληλακὼς τοὺς\nἐναντίως ταύτῃ τῶν ὑπηκόων πρὸς ἑαυτὸν ἔχοντας,\nπῶς ἐλαύνουσιν οὗτοι; κατὰ τὶ δὲ δίκαιον ποιοῦνται \nτὰς ἐφόδους; πῶς δ’ ἀλλοτρίων ἅπτονται μετ’ ὀργῆς\nἀγρῶν; πῶς δὲ τὰ μὲν καταφέρουσι, τὰ δὲ ἀράμενοι\nφέρουσιν ὕβρει τῇ τοῦ τὰ τοιαῦτα ποιεῖν προστιθέντες\nὕβριν τὴν ἐκ τοῦ καλλύνεσθαι τοῖς πεπραγμένοις; \n 55. Ἡμεῖς, ὦ βασιλεῦ, σοῦ μὲν ταῦτα καὶ ἐπαι- \nνοῦντος καὶ ἐπιτρέποντος οἴσομεν οὐκ ἄνευ μὲν λύπης,\n \n \n\n \n δείξομεν δ’ ὡς | ἄρχεσθαι μεμαθήκαμεν. εἰ δ’\nοὐχὶ καὶ σοῦ διδόντος οἵδε ἥξουσιν ἢ ἐπὶ τὸ διαπε-\nφευγὸς αὐτοὺς ἢ διὰ τάχους ἀναστάν, ἴσθι τοὺς τῶν\nἀγρῶν δεσπότας καὶ αὑτοῖς καὶ τῷ νόμῳ βοηθήσοντας. \n \n"
    },
    "work":"orationes 30",
    "original-urn":"urn:cts:greekLit:tlg2200.tlg00430.opp-grc1",
    "edition":"Libanius, Orationes 30"
}
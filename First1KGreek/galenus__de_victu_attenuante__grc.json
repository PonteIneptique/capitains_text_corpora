{
    "meta":"section",
    "author":"galenus",
    "credit":"OpenGreekAndLatin",
    "urn":"urn:cts:greekLit:tlg0057.tlg019.opp-grc1-simple",
    "text":{
        "0":"\n \n ΓAΛHNOΥ\nΠEPI ΛΕΠΤΥΝΟΥΣΗΣ ΔΙΑΙΤΗΣ \n Ἐπειδὴ τὰ πλεῖστα τῶν χρονίων ἀρρωστημάτων \nλεπτυνούσης χρήζει διαίτης, ὧς πολλάκις ἐπὶ μόνη\n ταύτῃ καταστῆναι καὶ μηδενὸς ἔτι φαρμάκου δεηθῆναι,\nκαλῶς ἂν ἔχοι διορίσασθαι περὶ αὐτῆς ἀκριβέστερον·\nἄμεινον γὰρ ἐν οἷς ἐγχωρεῖ διαίτῃ μόνον χρησάμενον\nἐπιτυχεῖν τοῦ τέλους, ἐν τούτοις ἀφίστασθαι τῶν φαρμάκων.\n",
        "1":"\n ὧς ἔγωγε καὶ νεφρίτιδας οἶδα καὶ ἀρθρίτιδας οὐκ ὀλίγας, ὅσαι γε μὴ πώρων ἀπέφηναν τὰ ἄρθρα\nμεστά, τὰς μὲν <πατντελῶς> παυσαμένας ἐπὶ <τῇ> τοιαύτῃ\nδιαίτῃ, τὰς δὲ μετριωτέρας ἀποδειχθείσας· οἶδα\nδὲ καὶ τῶν δυσπνοίᾳ συνεχῶς ἁλισκομένων οὐκ ὀλίγους\n \n \n\n \nεἰς τοσοῦτον ὠφεληθέντας ὧς ἤτοι καταστῆναι τελέως\nἢ διὰ μακρῶν χρόνων ἐνοχλεῖσθαι μικρά· τήκει δὲ καὶ\nσπλῆνας μεγάλους ἡ λεπτύνουσα δίαιτα καὶ ἧπαρ\nσκιρρούμενον, καὶ ἐπιληψίας τὰς μὲν μικρὰς ἔτι καὶ\nἀρχομένας ἰᾶται τελέως, ὅσαι ἁ ἤδη χρόνιαί τε καὶ \n ὕπουλοι, καὶ ταύτας ὀνίνησιν οὐ μικρά.",
        "2":"\n κέκληται μὲν\nοὖν ὑπὸ τῶν ἰατρῶν ἡ τοιαύτη δίαιτα λεπτύνουσα,\nκαθότι καὶ παχύνουσαν ἑτέραν ὠνόμασαν ἐναντίαν τῆςδε,\nκατὰ τὸν γεννώμενον ἐφ’ ἑκατέρας ἐν τοῖς σώμασιν\nἡμῶν χυμόν· ἔγνωσται δὲ μακρῷ χρόνῳ πείρᾳ θ’ ἅμα \nκαὶ λόγῳ κριθεῖσα· καὶ γὰρ ὀσμὴ καὶ γεῦσις ἱκανά γνωρίσματα\nπροσβάλλουσι τῷ λογισμῷ πρὸ τῆς πείρας τῶν\n τοιούτων ἐδεσμάτων ἁπάντων.",
        "3":"\n ὅσα γὰρ ἐρεθίζει καὶ δάκνει\nτὰς αἰσθήσεις, εὔδηλον ὧς δριμέα τ’ ἐστὶ ταῦτα καὶ\nπάχος χυμῶν τέμνειν ἱκανά, καὶ μὲν δὴ καὶ πλείω \nτοῦ δέοντος ληφθέντα δῆξιν ἐργάζεται τῇ γαστρὶ καὶ\nἄσην οὐ σμικράν, ἐμούμενά τε καὶ διαχωρούμενα δριμείας\nὀσμὰς ἀποπέμπει· τὰ πλεῖστα δ’ αὐτῶν καὶ οὖρα\nκαὶ ἱδρῶτας ἐκβάλλει δυσώδεις τε καὶ δριμεῖς· καὶ\nμέν γε καὶ φύμασιν ἐπιτιθέμενα καὶ δοθιῆσιν ἕνια \nμὲν αὐτῶν ῥήγνυσι καὶ διαβιβρώσκει ῥᾳδίως, ἔνια δὲ\nκατατίτρησι τὸ δέρμα, πολλὰ δ’· οἷον λέπος ἀφίστησιν\nαὐτοῦ καί τινα ἕλκη καὶ μάλιστα τὰς καλουμένας\n ἐσχάρας ἐργάζεται.",
        "4":"\n ταῦτα πάντα γνωρίσματ’ ἐστὶ\nμέγιστα τοῦ καὶ τοὺς ἐν τῷ σώματι χυμούς ὑπ’ αὐτῶν \nλεπτύνεσθαι δριμεῖαν τιν’ ἐχόντων καὶ τμητικὴν δύνασμικρά\n \n\n \nμιν, ἀλλὰ καὶ ἡ πεῖρα μαρτυρεῖ τῷ λόγῳ· φαίνεται\nγὰρ ἱκανῶς ὑπὸ τῶν τοιούτων ἐδεσμάτων ὀνινάμενα\nπάνθ’ ὅσα παχέων καὶ γλίσχρων καὶ ψυχρῶν χυμῶν\nἀναπέπλησται σώματα.",
        "5":"\n χρὴ δ’ ὥσπερ ἐπὶ τῶν ἄλλων ἁπάντων ἐπιστάτην εἷναι τὸν ἰατρόν, τόν τε καιρὸν\nἐξευρίσκοντα καὶ τὸ μέτρον τῆς χρήσεως, οὕτω κἀν\nτοῖσδε· κίνδυνος γὰρ εἰς κακοχυμίαν ἐμπεσεῖν τὸν\nοὐκ ὀρθῶς αὐτοῖς χρώμενον· ἀλλ’ οὐ τοῦτο νῦν πρόκειται\nδιδάσκειν, ἀλλ’ ὑπὲρ αὐτῶν μόνον τῶν ἐδεσμάτων\n διελθεῖν. \n",
        "6":"\n Ὅτι μὲν οὖν σκόροδα καὶ κρόμμυα καὶ κάρδαμα καὶ πράσα καὶ νᾶπυ τῶν λεπτυνόντων ἐστίν, οὐδ’ ἂν\nοὐδ᾿ ἰδιώτην λάθοι διὰ τὸ σφοδρὸν τῆς ἐν αὐτοῖς\nδυνάμεως, ἐφεξῆς δὲ τούτων σμύρνιόν τε καὶ πύρεθρον\n ὀρίγανόν τε καὶ καλαμίνθη καὶ σισύμβρια καὶ γλήχων\nκαὶ θύμβρα καὶ θύμα, χλωρὰ πάντα προσφερόμενα\nπρὶν ξηρανθῆναι· ἀποξηρανθέντα γὰρ ἤδη φάρμακα\n τε] καὶ οὐκέτι τροφαί.",
        "7":"\n καθόλου δὲ πᾶν τὸ ξηρὸν ἰσχυρότερον τοῦ τεθηλότος ἐστί, καθότι καὶ αὐτῶν τῶν\nὢ μὴ ξηρῶν τὰ τελεώτερα τῶν ἀτελῶν ἐστιν ἰσχυρότερα,\nκαὶ ὅσα κατὰ λόφους ἢ ἐν χωρίοις ἀνύδροις ηὐξήθη,\nτῶν ἐν πεδίοις ἢ κήποις ἢ τέλμασιν ἰσχυρότερα.",
        "8":"\n ταυτὶ μὲν <οὗν> ὑπὲρ ἀπάντων χρὴ γινώσκειν κοινῇ·\nδ’ εἰρημένοις ἐφεξῆς ἐστιν ὅ τε τῆς καππάρεως καὶ ὁ\n \n \n\n \nτῆς τερμίνθου καρπός καὶ τούτων ἐφεξῆς εὔζωμά τε\nκαὶ σία καὶ σέλινα καὶ πετροσέλινα καὶ ὤκιμα καὶ\n ῥαφανῖδες καὶ κράμβη καὶ τεῦτλα.",
        "9":"\n μαλάχη δὲ καὶ\nβλίτα καὶ ἀτράφαξις, εἰ καὶ ταῖς ἰδέαις ἐγγυτάτω τῶν\nτεύτλων εἰσίν, ἀλλὰ τήν γε δύναμιν οὐκ ἐγγύς· ὑδατώδη \nτε γάρ ἐστι καὶ ἀμβλέα καὶ δριμείας δυνάμεως\nἤκιστα μετέχοντα παραπλησίως κολοκύνθαις τε καὶ\nσικύοις πέποσί τε καὶ μηλοπέποσι καὶ κοκκυμήλοις.\n",
        "10":"\n ἅπαντα γὰρ τὰ τοιαῦθ’ ὑγρὰ καὶ ψυχρὰ καὶ φλεγματώδη,\nκαὶ μᾶλλον ὅσα χωρὶς ἑψήσεως ἐσθίεται, μῆλα \nκαὶ ἄπιοι καὶ σίκυοι· διὸ καί τινες ἑψοῦσι τῶν σικύων\nτοὺς σκληροτέρους ὁμοίως ταῖς κολοκύνθαις· καὶ τῶν\nμήλων δὲ καὶ τῶν ἀπίων ἧττον βλάπτουσιν αἶ ἑφθαί.\nκαὶ τῶν ὠμῶν ἐσθιομένων αἶ εἰς ἀπόθεσιν ἐπιτηδειόταται\nτῶν εἰρημένων ἧττόν εἰσι μοχθηραί. ἀλλὰ γὰρ \nοὐ περὶ τούτων ὁ λόγος μοι νῦν. \n \n",
        "11":"\n Αὖθις οὖν ἐπὶ τὰ λεπτύνντα τούς ἐν τῷ σώματι\nχυμοὺς ἐδέσματα μέτειμι, τὴν ἀρχὴν ἀκριβέστερον\nποιησάμενος ἀφ’ ὧν ἀπέλιπον, ἐπειδὴ διορισμοῦ δεῖταί\n τινος ἀκριβεστέρου.",
        "12":"\n τὰ τοίνυν ἁπαλὰ καὶ νέα \nπάντα διὰ τὸ πλῆθος ἔτι τῆς ὑγρότητος ἢν ἔτ’ αύξανόμενα\nκέκτηται, μέτρια ταῖς δυνάμεσίν ἐστιν, ὧς καὶ\nμικρῷ πρόσθεν εἴρηται, καὶ διὰ τὴν αἰτίαν τήνδε\nπολλὰ τῶν φαρμακωδῶν, ἔστ’ ἂν ἔτι φύηται καὶ αὔξηται,\nπαραπλησίως τοῖς ἐδέσμασιν ἐσθίεται, καθάπερ οἵ \n \n \n\n \nτε τοῦ σιλφίου καὶ οἶ τοῦ νάπυος κα·υλοὶ καὶ προσέτι\nτούτοις πυρέθρου τε καὶ σκολύμου καὶ ἠρυγγίου\nκαὶ ἄλλων μυρίων, ἃ δὴ καλεῖν ἔθος ἡμῖν ἐστιν\nλάχανα τῷ μικρὸν ὕστερον αὐτῶν ἕκαστον ἀκανθῶδές\n τε γίνεσθαι καὶ μηδὲ τοῖς βοσκήμασιν ἐδώδιμον ὑπάρχειν.\n",
        "13":"\n εἰδέναι δὲ δεῖ πάντα τὰ τοιαῦτα τελειωθέντα μὲν ἱκανῶς τμητικά, φυόμενα δὲ καὶ αὐξανόμενα\nμετρίως λεπτύνειν· οὕτω γέ τοι καὶ ἡ ἀκαλήφη πρὶν\nξηρανθῆναι παραπλησίως γε μαλάχαις καὶ τοῖς τεύτλοις\n ἐδώδιμος ὑπάρχει, μάραθρον δὲ καὶ πήγανον καὶ κορίανον\nκαὶ ἄνηθον ἐκ τῆς αὐτῆς ἐστι τούτοις ἰδέας\nπρὸς τῷ καὶ θερμαίνειν ἐπιφανῶς.",
        "14":"\n ἕτερον δέ τι γένος ἐστὶ λαχάνων ἀγρίων ἧττον τῶν εἰρημένων τμητικόν,\nὧς δοκεῖν ἐκ τῆς μέσης τε καὶ οὐδετέρας εἷναι φύσεως\n ὧς μήτε τέμνειν σαφῶς μήτε παχύνειν· καλεῖται δὲ τὰ\nτοιαῦτα λάχανα κοινὴ μὲν ἅπαντα σέρις, ἰδ’ ία δὲ κατ’\nεἶδος ἕκαστον αὐτῶν ἴδιον ὄνομα κέκτηται παρὰ τοῖς\nἀγροίκοις οἷον αἴ τε θριδακίναι καὶ αἶ χονδρίλαι καὶ\nτὰ παρὰ τοῖς Σοροῖς γιγγίδια καὶ ἄλλα μυρία τοιαῦτα\n καθ’ ἕκαστον ἔθνος· Ἀθηναῖοι μέντοι κοινὴ\nπάντα σέρεις ὀνομάζουσιν· οἶ γὰρ παλαιοὶ τοῖς εἴδεσιν\nf. 134r G αὐτῶν ἅπασιν | οὐκ ἔθεντο προσηγορίαν οὐδεμίαν.\n",
        "15":"\n ἐπεὶ τοίνυν οὐδὲν εἶδος αὐτῶν ἐστιν ἅπασι γνώ- \n \n\n \nριμον, ὅτι μηδὲ φύεται πανταχόθι πάντα, καθόλου\nχρὴ τῆς δυνάμεως αὐτῶν ἐκμαθόντα γνωρίσματα μήτ᾿\nὀνομάτων δεῖσθαι κατ’ εἴδη μήτε τῆς κατὰ μέρος\n αὐτῶν ἐξηγήσεως.",
        "16":"\n εἰ μὲν δὴ κατὰ τὴν γεῦσιν ἡ τὴν\nὀσμὴν ἢ καὶ ἀμφοτέρας τὰς αἰσθήσεις δριμύ <τι> καὶ \nδάκνον καὶ θερμὸν φαίνοιτο, τμητικὴν καὶ λεπτύνουσαν\nἔλπιζε τὴν δύναμιν ὑπάρχειν αὐτῷ· κατὰ ταὐτὰ\nδὲ κἂν εὐωδίαν τινὰ κατὰ τὴν ὀσμὴν ἔχον ἀρώματος\nἐμποιῇ τῇ γεύσει φαντασίαν, ἀνάγκη καὶ τοῦτο θερμὸν\nμὲν εἷναι τὴν δύναμιν, ἀλλ’ ἧττον τῶν δακνόντων τε \nκαὶ διαβιβρωσκόντων καὶ θερμαινόντων ἐπιφανῶς.\n",
        "17":"\n ἔχει δέ τι τμητικὸν καὶ ὅσα νιτρῶδες ἢ ἁλμυρῶδες ἐν\nτῇ γεύσει προσφέρει, πρὸς τῷ καὶ τὴν γαστέρα τὰ\nπλεῖστα τῶν τοιούτων ὑπάγειν· οὐχ ἧττον δὲ\nτὰ πικρὰ λεπτυνούσης ἐστὶ δυνάμεως, ὅθεν καὶ τὰ \n πλεῖστα τῶν τοιούτων ἕψοντες ἐσθίουσιν.",
        "18":"\n οὐ μικρὸν\nδὲ δήπου διαφέρει καὶ τὸ δι’ ὀξυμέλιτος ἢ ὄξους ἢ\nἀλῶν ἢ ἐλαίου προσενέγκασθαί τι τῶν τοιούτων· ἐπιτείνεται\nμὲν γὰρ ἡ δύναμις αὐτῶν ὄξει τε καὶ ὀξυμέλιτι,\nκαθαιρεῖται δ᾿ ἐλαίῳ· πρὸς γὰρ τῷ μηδὲν \nὑπάρχειν ἐλαίῳ παχέων χυμῶν λεπτυντικὸν ἔτι καὶ\n τὴν ἰσχὺν ὅσα τοῦτο δρᾶν πέφυκε καθαιρεῖ.",
        "19":"\n ταῦτ’\nἄρα καὶ τῶν τῶν ἐδεσμάτων ὑδατώδη τε καὶ ἀμβλέα\nγευομένοις ἐστίν — ὑπάρχει δὲ τοῦτο διὰ περιττὴν\nὑγρότητα τοῖς πλείστοις τῶν λαχανωδῶν καὶ μάλιστα \n \n \n\n \nτοῖς κηπευομένοις — ἅπαντα ταῦτα δι’ ὄξους ἐσθίουσιν,\nὅσα μὲν ἥδιον ὦμά προσφέρεσθαι, γάρου μιγνύντες,\nὅσα δ’ ἑφθά, τοὔλαιον ἐπιχέοντες· ἔνια δὲ\nκαὶ δι’ ὑποτριμμάτων ἐσθίουσιν ὄξος μὲν ἐχόντων\n ἀπάντων, ἀλλ’ ἤτοι μετὰ μέλιτος ἢ νάπυος, ἄνηθον ἢ\nΛιβυστικὸν ἢ κύμινον ἢ σέλινον ἢ τὸ τοῦ κάρου\nσπέρμα μιγνύντες ἢ τι τοιοῦτον ἕτερον.",
        "20":"\n αὐτὴ γὰρ ἡ φύσις ἡγεῖται καὶ διδάσκει τὸ ποιητέον οὐ μόνον τούς\nτι σοφώτερον ἐπισταμένους ἀλλὰ καὶ τοὺς ἰδιώτας·\n καὶ ἔγωγε πολλάκις συνεχῶς χρῆσθαι τοῖς τοιούτοις\nὑποτρίμμασιν ἐκέλευον <ἂν> οἷς μέλει\nδιαίτης, εἰ μὴ τῆς σαρκὸς τῶν φοινίκων ἐμίγνυον\nαὐτοῖς ἔνιοι τῶν ὀψοποιῶν πάμπολυ.",
        "21":"\n γινώσκειν οὖν χρὴ καὶ περὶ τῶν ὑποτριμμάτων ἐν βραχεῖ· τὰ μὲν\n δὴ <διὰ> τῶν δριμέων τε καὶ θερμῶν πλείστων\nοἷάπερ ἐστὶ τά τε νῦν εἰρημένα καὶ ὅσα\nδιά κρομμύων τε καὶ σκορόδων ἢ κοριάνου σκευάζουσι,\nταῦτα μὲν οὖν ἅπαντα τῆς λεπτυνούσης ἐστὶ δυνάμεως,\nὅσα δ’ ἧττον τούτων μὲν μετέχει πλειόνων δὲ\n τῶν παχυνόντων, ἐπί μικτὰ ταῖς δυνάμεσιν ὑπάρχει. \n",
        "22":"\n Ἐπεὶ δ’ ἐξ ἀρχῆς ὁ λόγος ἐγένετό μοι περὶ IV τῶν λαχανωδῶν ἐδεσμάτων ὡς τά πλεῖστα τοῦ γένους\nτούτου λεπτύνει, ἐφεξῆς ἂν εἴη ῥητέον καὶ περὶ τῶν\nἀσπαράγων καλουμένων, ἑλείου τε καὶ μυακανθίνου\n καὶ τοῦ τῆς χαμαιδάφνης ἔτι τε καὶ βρυωνίας καὶ\n \n\n \nἄγνου καὶ ἀκτῆς καὶ τῶν ὁμοίων· ἐν τούτῳ δὲ τῷ\nγένει καὶ οἶ τῶν ἀμπέλων ἕλικές εἰσι καὶ οἶ τῶν\nβάτων καὶ εἴ τινος ἄλλου δένδρου βλαστὸς ἢ ἄνθος\n ἐδώδιμον ὑπάρχει.",
        "23":"\n ὁ μὲν οὖν μυακάνθινος ὀνομαζόμενος\nτῆς μέσης πως ὑπάρχει δυνάμεως· ἐφ’ ἑκάτερα \nδὲ τούτου μικρὸν ἀποδέοντες ὅ θ’ ἕλειός ἐστι καὶ ὁ\nτῆς χαμαιδάφνης, τοσούτῳ δ’ ὑγρότερος ὁ ἕλειος ὅσῳ\nξηρότερος ὁ τῆς χαμαιδάφνης· εὐστόμαχος δ’ οὐδὲν\nἧττον τῶν εἰρημένων ἐστὶν ὅ τε τῆς βρυωνίας καὶ ὁ\nτοῦ ἄγνου καὶ <ὁ τῆς> ἀκτῆς | καὶ μᾶλλον ἔτι f. 134v G\nτούτων οἶ σαφῶς αὐστηροὶ καὶ στύφοντες οἷος καὶ ὁ \nτῆς βάτου καὶ· <ὁ> τῆς ἀμπέλου· καθαίρει δὲ διὰ\n κάτω γαστρὸς ὁ τῆς ἀκτῆς.",
        "24":"\n ἀλλὰ τοὺς μὲν καθαίροντας\nοὐχ οἷόν τ’ ἐστὶ γνωρίσαι πρὶν πειραθῆναι, τῶν\nδ’ ἄλλων τῆς δυνάμεως ἔνεστι στοχάσασθαι τῇ γεύσει \nτεκμαιρόμενον. οἶ μὲν γὰρ στύφοντες ἄπαντες ἐύστόμαχοί\nτ’ εἰσὶ τοὐπίπαν καὶ μέσοι πως μάλιστα\nδύναμιν, ἐξ οὗ γένους ἐστὶ καὶ ὁ τῆς φοίνικος ἐγκέφαλος·\nοὕτω γὰρ ὀνομάζουσι τὸ ἁπαλὸν ἐκβλάστημα\n<*****> τοῦ φυτοῦ, καθάπ·ερ ἐλάτας τὰς ἐκ τῶν πλαγίων·\nοἶ δὲ καὶ πικρότητος ἐμφαίνοντές τι τοσούτῳ\nξηρότεροι καὶ τμητικώτεροι τούτων εἰσὶν ὅσῳ καὶ\nπικρότεροι· εἰ δὲ καὶ δάκνοιεν ἢ θερμαίνοιεν ἐπιἕλιος\n \n\n \nφανῶς τὴν γλῶτταν, ἐν τῇ λεπτυνούσῃ σαφῶς ἰδέᾳ\nτίθεσθαι τούσδε. \n",
        "25":"\n Περὶ μὲν οὖν λαχανωδῶν ἐδεσμάτων ἀρκεῖ καὶ V ταῦτα, σπερμάτων δ’ ἐφεξῆς μνημονεύω. καθόλου μὲν\n οὖν εἰπεῖν καὶ περὶ τῶνδε, τοῖς φυτοῖς ἔοικε τὰς\nδυνάμεις ὧν ἐστι σπέρματα, ξηρότερά γε μὴν ὑπάρχει\nπάντων ἐκείνων καὶ διὰ τοῦτο λεπτυντικώτερα καὶ\nοὐκ ἐξ ἅπαντος ἐδώδιμα, καθάπερ οὐδ’ αἶ βοτάναι\nτῶν ἐσθιομένων σπερμάτων ἐδώδιμοι πᾶσαι· πλὴν ὅσα\n γε τῶν σπερμάτων ἐσθίεται, κατὰ τὴν φύσιν ἀεὶ τῶν\nβοτανῶν ἐπὶ τὸ ξηρότερόν τε καὶ θερμότερον ὧς εἴρηται\nῥέποντα.",
        "26":"\n οὕτως γοῦν καὶ τὸ τῆς μήκωνος σπέρμα πολὺ τῆς μήκωνος αὐτῆς ἐστι μετριώτερον, ὥστε καὶ\nτοῖς ἄρτοις ἐπιπάττουσιν αὐτὸ καὶ πολλοῖς τῶν ἄλλων\n πεμμάτων μιγνύουσιν ὧς οὐδεμίαν ἔχον βλάβην· ἀλλ’\nὅτι μὲν καὶ τοῦτο ψύχει, δῆλον ἐκ τοῦ καρηβαρές τ’\nεἷναι καὶ ὑπνῶδες, οὐ μὴν ὁμοίως γε τῇ μήκωνι, ἁλλ’\nὅσον ὁ ὀπὸς αὐτῆς εἰς ψῦξίν ἐστιν ἰσχυρότερος,\nτοσοῦτον αὕτη τοῦ σπέρματος· ὑπνῶδες δὲ καὶ τὸ τῆς\n θριδακίνης σπέρμα· καὶ γὰρ καὶ τοῦτο τὸ λάχανον\nὑγρόν τ’ ἐστὶ καὶ ψυχρόν· ὥστε χρὴ φυλάττεσθαι\nταῦτα τὰ σπέρματα τὸν διαίτῃ λεπτυνούσῃ χρώμενον.\n",
        "27":"\n καὶ τὸ τοῦ σησάμου σπέρμα παχὺν καὶ γλίσχρον ἐν τῷ σώματι γεννᾷ χυμόν· σελίνου μέντοι καὶ πετροσελίνου\n καὶ κυμίνου καὶ κάρου καὶ ἀνήθου σπέρμα καὶ\n \n \n\n \nπροσέτι Λιβυστικοῦ καὶ σίνωνος καὶ ἄμμεώς τε καὶ\nσεσέλεως καὶ δαύκου καὶ τορδύλου καὶ πάντων τῶν\nεὐωδῶν καὶ δριμέων καὶ θερμῶν ἐπιφανῶς ἁρμόζει\n τοῖς λεπτυνούσῃ διαίτη χρωμένοις.",
        "28":"\n ἔνια δὲ τῶν τοιούτων\nοὕτως ἐστὶν ἰσχυρὰ ταῖς δυνάμεσιν ὥστ’ οὐδὲν \nἀπολείπεται τῶν γενναιοτάτων φαρμάκων, ὁποῖόν τι\nκαὶ τὸ τοῦ πηγάνου σπέρμα τετύχηκεν ὄν, ἰσχυρὸν ἐν\nτοῖς μάλιστα καὶ λεπτυντικὸν ἱκανῶς· οὕτω δὲ καὶ\n<τὸ> τῆς λύγου σπέρμα καὶ τὸ τῆς καννάβεως\nφαρμακῶδες μόνον ἀλλὰ καὶ κεφαλαλγές· καὶ χρήσαιτ’ \nἄν τις αὐτοῖς εἰς ἒν μόνον ἐπιτηδείως, ἐπειδὰν δι’\nοὔρων καθαρᾶι τὸ αἷμα προαιρῆται. ἀλλὰ γὰρ οὐ περὶ\nφαρμάκων πρόκειται λέγειν ὅτι μὴ πάρεργον, ὥστ’· οὐ\nχρὴ μηκύνειν ἐν τούτοις. \n \n",
        "29":"\n Ἀλλ’ αὖθις ἐπὶ τὸ τῶν ἄλλων σπερμάτων \nἐπάνειμι γένος, ἃ δὴ καὶ Δημήτριά τινες ὀνομάζουσι·\nσυνηθεστέρα μέντοι κλῆσίς ἐστι τοῖς Ἕλλησιν ἐπὶ τοῦ\nγένους αὐτῶν ἅπαντος ἡ τῶν ὀσπρίων· ἔνιοι μέντοι\nχέδροπά ταῦτα καλοῦσιν· εἰσὶ δ’ οἳ τὸ μὲν σύμπαν\nγένος ὄσπρια, μόνα δ’ ἐξ αὖ | τῶν ὅσα τῇ χειρὶ \nδρέπονται, χέδροπά προσαγορεύουσι, τὰ δ’ ἄλλα πάντα \nτὰ διὰ τῶν δρεπάνων θεριζόμενα σῖτον· ἔνιοι δὲ τὸν\nπυρὸν μόνον σῖτον· οἶ δὲ καὶ τὰς κριθὰς αὐτῷ προστιθέασιν.\nὀνομαζέτω μὲν οὖν ἕκαστος ὧς ἂν ἐθέλῃ,\nπερὶ δὲ τῆς τῶν ὀσπρίων δυνάμεως ἐφεξῆς ἐγὼ διηἄμεώς\n \n\n \nγήσομαι.",
        "30":"\n πυροὶ μὲν οὖν ἔδεσμα τροφιμώτατόν εἰσι <καὶ> γλίσχρου καὶ παχέος ἐν τοῖς σώμασι\nγεννητικοί, ὥστε εἰ μή τις σκευάσας αὐτοὺς ὡς σκευάζονται\nπροσφέροιτο, παχύν καὶ γλίσχρον ἱκανῶς ὑποθρέψει\n χυμόν.",
        "31":"\n οὔκουν οὔθ’ ἁπλῶς ἐψημένον ἐσθίειν χρὴ πυρόν, ὧς εἶδον ἐσθίοντας ἐπὶ τῆς Ἀσίας τῶν\nἀγροίκων παμπόλλους — ἡδύνουσι δ’ ὀλίγοις ἁλσὶν\nαὐτόν — οὔτ’ ἄλευρον ποιήσαντας ἑψεῖν ὧς ἔτνος ἢ\nὕδατι δεύσαντας ἢ γάλακτι· πᾶσαι γὰρ αἶ τοιαῦται\n σκευασίαι καὶ δύσπεπτοι καὶ κακόχυμοι, μόνη δ’ ἐπιτήδειος\nἤπερ καὶ μόνη νῦν εὐδοκιμεῖ δεόντως, ἡ διὰ\nτῆς ζύμης τε καὶ τῶν ἀλῶν καὶ τοῦ κλιβάνου, χείρων\nδὲ βραχὺ ταύτης ἡ διὰ τῶν ἴπνων.",
        "32":"\n τῶν μὲν γὰρ ἄλλων οὐδὲ μεμνῆσθαι προσήκει· ἔστι δὲ καὶ πυρῶν\n αὐτῶν οὐκ ὀλίγη διαφορὰ κατ’ εἶδος· ὅσοι μὲν γὰρ\nβαρεῖς καὶ πυκνοὶ καὶ διὰ βάθους ξανθοί, τροφιμώτατοί\nτ’ εἰσὶ καὶ παχύχυμοι καὶ γλίσχρου χυμοῦ γεννητικοί·\nὄσοι δὲ κοῦφοι καὶ ἀραιοὶ καὶ λευκοὶ τὰ\nἔνδον, οὗτοι καὶ ἧττον τρέφουσι καὶ ἧττον παχὺν καὶ\nγλίσχρον ἀπογεννῶσι χυμόν.",
        "33":"\n ἔστι δὲ καὶ ἡ σεμίδαλις καὶ ὁ χόνδρος ἱκανῶς τρόφιμα καὶ παχύχυμα καὶ\nγλίσχρα· ἀλλά σεμιδάλεως μὲν οὐδ’ ἀναγκαῖον ἅπτεσθαι\nτοῖς λεπτυνούσῃ διαίτῃ χρωμένοις· χόνδρου δ’\nἔξεστιν ἀπολαύειν τὰ μέτρια <καὶ> καθ’ ἑαυτὸν\n ὕδατος ἑφθοῦ <καὶ> μετ’ οἰνομέλιτος ἢ οἴνου\nμὲν ἀλλά ξανθοῦ τε καὶ λεπτοῦ κατὰ τὴν τοῦ Φαλε-\n \n\n \nρίνου μάλιστα δύναμιν, καὶ πολλοῖς δὲ τῶν ἄλλων\nἐδεσμάτων ἐπιμιγνύντας καὶ μάλιστα τῷ τριπτῷ τεύτλῳ\n καὶ τοῖς ὀρνιθείοις ζωμοῖς.",
        "34":"\n εἰ δέ τις ἔτνος ἢ ῥόφημα\nσκευάζειν ἐκ χόνδρου βούλοιτο, μὴ μόνον ἀνήθου\nμιγνύειν, ἀλλὰ καὶ πράσου τι προσεπεμβάλλειν ἢ \nγηήχωνος ἢ καλαμίνθης ἢ ὑσσώπου· καὶ μὲν δὴ καὶ\nἡ τῆς πεπέρεως μῖξις οὐκ ἐπὶ τοῖς τοιούτοις ἐδέσμασι\nμόνον ἀλλά καὶ τοῖς ἄλλοις σχεδὸν ἅπασιν οὐ σμικρὰ\n τῇ λεπτυνούσῃ διαίτῃ συντελεῖ.",
        "35":"\n πτισάνη δὲ καὶ αὐτὴ\nκαθ’ ἑαυτὴν ἔχει τι ῥυπτικόν, ὧς μηδ’ ὑσσώπου \nδεῖσθαι· καὶ εἴ ποτε δὲ βουληθείης αὐτῆς ἐπιτεῖναι\nτὴν δύναμιν, ἀρκεῖ πεπέρεως μιγνύναι αὐτῇ· μέλιτος\nδ’ οὐδὲν δεῖται πτισάνη πλὴν εἰ μὴ τά κατὰ θώρακά\nτε καὶ πνεύμονά τις ἐκκαθαίρειν ἐθέλοι, τοῖς μέντοι\nκαθ’ ἧπαρ ἢ σπλῆνα πάθεσιν οὐκ ἐπιτήδειος ἡ μῖξις \nμᾶλλον γὰρ ἐξαίρεται ταῦτα τὰ σπλάγχνα πρὸς τῶν ἐκ\nτοῦ χόνδρου ῥοφημάτων καὶ αὐτῶν καθ’ ἑαυτὰ καὶ\nπολὺ μᾶλλον εἰ σὺν μέλιτι σκευάσαις. ἀλλὰ περὶ μὲν\nτῆς τοῦ μέλιτος χρήσεως ἀπάσης ὀλίγον ὕστερον\nεἰρήσεται. \n",
        "36":"\n Νυνὶ ἁ ἐπὶ τὰς κριθὰς αὖθις ἐπανίωμεν· οὐ\nγὰρ ἔν γε πτισάνη μόνῃ ἡ χρῆσις αὐτῶν ἐδώδιμος,\n \n \n\n \nἀλλὰ καὶ ἄρτοι πολλαχόθι κρίθινοι γίνονται καὶ μετὰ\nγάλακτος ἕψεται τὸ αὐτῶν ἄλευρον καὶ φρυγεισῶν \n ἄλφιτα γίνεται καὶ δι’ ὕδατος ὥσπερ χόνδρος\nἑψηθεῖσαι καὶ μετ’ οἴνου γλυκέος ἢ σιραίου προσφέρονται.\n",
        "37":"\n περὶ μὲν δὴ τῶν ἄρτων ὧδε γινώσκειν χρή· ὀλιγότροφοι πάντες εἰσὶ καὶ παχύχυμοι καὶ φυσώδεις\nἤκιστα, ὅπως ἂν σκευασθῶσι· περὶ δὲ τῶν ἀλφίτων·\nἅπαντα ὀλιγότροφα τοῖς ἄρτοις ὁμοίως, ξηραίνει δὲ\nμᾶλλον τῷ πεφρῦχθαι· τὸ δ’ ἄλευρον ὑγρότερόν τ’\n ἐστὶν ἀμφοῖν καὶ περιττωματικώτερον καὶ φυσωδέδτερον\nκαὶ μάλιστ’ ἂν μετὰ γάλακτος σκευασθῇ ὁμοίως\nτῴ χόνδρῳ.",
        "38":"\n αἶ δὲ διά τινος τῶν γλυκέων λαμβανόμεναι κριθαὶ πολὺ μὲν εἰς τὴν προκειμένην δίαιτάν\nεἰσι χόνδρου λυσιτελέστεραι· καὶ γὰρ παχύν τε καὶ\n γλίσχρον χυμὸν ὁ χόνδρος γεννᾷ· πειρᾶσθαι δ’ ὅμως\nκαὶ ταύτας μήτε διὰ σιραίου μήτε διά τινος τῶν\nπάχος ἐχόντων ἱκανὸν προσλαμβάνειν, ἀλλ’ ἤτοι δι’\nοἰνομέλιτος ἢ διά τινος οἴνου παραπλησίου τῷ φαλερίνῳ.\n",
        "39":"\n κατά δὲ τὸν αὐτὸν τρόπον καὶ ταῖς τίφαις ἔνεστι χρήσασθαι καὶ τῷ βρόμῳ πλὴν ὅσα καὶ δυσπεπτότερα\nκαὶ περιττωματικώτερα πτισάνης ἐστὶ καὶ\nχόνδρου· πάμπολλα δὲ ταῦτα τὰ σπέρματα κατὰ τὴν\nἐν Ἀσίᾳ γεννᾶται Μυσίαν, ὥστε καὶ ἄρτους ἐξ αὐτῶν\nσκευάζουσιν· εἰσὶ δὲ δήπου καὶ αὐτοὶ οἶ ἄρτοι δύσπεπτοί\n τε καὶ οὐκ εὔχυμοι.",
        "40":"\n καὶ ἡ ὄλυρα δὲ καλουμένη πλείστη κατά τὴν Ἀσίαν ἐστίν, ἐν τῷ μέσῳ τούτων\nτε καὶ πυρῶν καθεστηκυῖα· τοσούτῳ γάρ ἐστι\nπυροῦ χείρων ὅσῳ τούτων βελτίων· χρῶνται δὲ καὶ\n \n\n \n ταύτῃ κατὰ τοὺς αὐτοὺς τρόπους.",
        "41":"\n ζειᾶς δὲ μὴ ζητεῖν\nἕτερον παρὰ τὰς ὀλύρας καὶ τίφας ἐδώδιμον Ἕλλησιν·\nἀκριβῶς μὲν γὰρ οὐκ οἶδα καθ’ ὁποτέρου τούτων οἱ\nπαλαιοὶ τὸ τῆς ζειᾶς ἔφερον ὄνομα, τρίτον δ’ οὐδέν\nἐστι τούτοις ὅμοιον γένος; ἀλλ’ ἤτοι τὰς τίφας ἢ τὰς \nὀλύρας οὕτως ὠνόμαζον· Μνησίθεος δὲ κατὰ μὲν ταὐτοῦ\nσπέρματος ἄμφω τὰ ὀνόματα φέρει τίφας καὶ\nὀλύρας ὀνομάζων, τὰς ζειὰς δ’ ὧς ἕτερόν τι τούτου\nμοχθηρότερον ὑπείληφεν ἔδεσμα, καί μοι δοκεῖ τὰς\nνῦν ὑφ’ ἡμῶν ὀνομαζομένας τίφας αὐτὸς ζειὰς προσαγορείειν \n ἢ τι καὶ τῶνδε μοχθηρότερον.",
        "42":"\n ἔστι δὲ τὸ\nσπέρμα πτισθῆναι μὲν δεόμενον ὥσπερ ἡ κριθὴ καὶ\nἡ ὄλυρα καὶ ὁ βρόμος, ἐπειδὰν δὲ γυμνωθῇ, πολὺ καὶ\nπυροῦ καὶ κριθῆς καὶ ὀλύρας ἰσχνότερόν τε καὶ μικρότερον\nγίνεται· ἔστι δὲ καὶ ξανθὸν ὁμοίως τοῖς \n πυροῖς, οὐχ ὥσπερ ἡ κριθὴ λευκόν.",
        "43":"\n γίνεται δ’ ἔν τισιν\nἔθνεσι κριθὴ γυμνή, καθάπερ ἐν Καππαδοκίᾳ, καὶ\nκαλεῖται οὕτως πρὸς αὐτῶν ἐκείνων ὧς ἐμοὶ νῦν\nεἴρηται καὶ ἔστι τά τ’ ἄλλα καλλίστη καὶ ἐξ ὕδατος\nὥσπερ χόνδρος ἑψηθεῖσα σύν τινι τῶν γλυκέων οἴνων ὢ\nἐπιτηδειοτάτη ληφθῆναι. \n \n",
        "44":"\n Κύαμοι δὲ ῥυπτικὸν μὲν ἔχουσί τι καὶ αὐτοὶ\nκριθῶν δὲ] οὐδὲν ἧττον, ἀλλ’ οὔτε πέττονται ῥᾳδίως\nκαὶ φυσώδεις ἱκανῶς εἰσιν, ὥστε πολύ βέλτιον τοὺς\nπισσοὺς ἐσθίειν· ἀμείνους γὰρ εἰς ἅπαντα κυάμων. \n \n \n\n \n ὦχροι δὲ καὶ δόλιχοι καὶ φάσηλοι πολὺ καὶ τῶν\nκυάμων μοχθηρότεροι.",
        "45":"\n οὐ μὴν οἴ γε φακοὶ φαῦλοι τὰ πάντα καίτοι παχὺν ὑποτρέφοντες Χυμόν, ἀλλ’ ὥστε\nχρῆσθαί τινα μὴ παρόντος τῶν ἐπιτηδείων ἐδεσμάτων\n τινός· ὅμοιοι δὲ καὶ οἶ θέρμοι ταῖς φακοῖς, πλὴν\nἧττον ξηραίνουσιν.",
        "46":"\n ἐρέβινθοι δὲ φυσῶδες μέν ἐστι καὶ δύσπεπτον καὶ περιττωματικὸν ἔδες μὰ, πρὸς μέντοι\nτὴν οὔρησιν ἐπιτήσειοι, καί τι καὶ ῥυπτικὸν ἔχουσιν.\n",
        "47":"\n ὄροβοι δὲ βοῶν μᾶλλον ἢ ἀνθρώπων ἔδεσμα, τημτικὴν μέντοι δύναμιν ἔχουσιν, ὥστε καὶ σκευάζεται δι’\nαὐτῶν φάρμακον οὐδενὸς ἧττον ἐκκαθαῖρον τὰ κατὰ\nθώρακα.",
        "48":"\n βούκερας δὲ καὶ τῆλις — ἑκατέρως γάρ ὀνομάζεται — λαμβάνεται μὲν οὐ κακῶς καὶ πρὸ τῶν\nσιτίων ὑπαγωγῆς ἕνεκα γαστρὸς ἅμα τῷ γάρῳ, προσφέρονται\n δὲ καί τινες καὶ τὸν χυλὸν αὐτῆς μετὰ\nμέλιτος ὧς καὶ θερμαίνειν καὶ ῥύπτειν δυνάμενον· καὶ\nἔστι μὲν ἐς ἄμφω ταῦτα ἀγαθή, φυλάττεσθαι δ’ ἐπὶ\nπλέον ταύτῃ χρῆσθαι· κεφαλαλγὴς γάρ ἐστι.",
        "49":"\n καὶ τοῖς ἄλλοις δὲ τοῖς οὕτω προσλαμβανομένοις ὑπαγωγῆς\nἕνεκα γαστρὸς ὀλιγίστοις χρῆσθαι προσῆκε· φυσώδη\nγὰρ αὐτῶν ἐστι τὰ πλεῖστα καὶ δύσπεπτα, καθάπερ\nκαὶ οἶ θέρμοι καὶ οἶ ὦχροι καὶ οἶ φάσηλοι.",
        "50":"\n τὰ δὲ Δαμασκηνὰ κοκκύμηλα δι’ ὑδρομέλιτος ἕψοντα προεσθίειν\nἄμεινον, ὅτῳ λεπτυνούσης ἐστὶ χρεία διαίτης·\n τούτων δ᾿ ἔτι μᾶλλον ὑπάγει γαστέρα τὰ ἀπὸ τῆς\nἸβηρίας· καὶ μὲν δὴ καὶ οἶ θαλάττιοι τῶν ἐχίνων καὶ\n \n\n \nοἱ τῶν κογχαρίων ἁπάντων ζωμοὶ καὶ οἶ τῶν παλαιῶν\nβλάπτουσι τὸν λεπτυνούσῃ διαίτῃ χρῆσθαι προῃρημένον.\n",
        "51":"\n μελίνη δὲ καὶ κέγχρος ἔλυμός τε καὶ εἴ τι τοιοῦτον\nἕψον οὔτ’ εὔχυμα καὶ δυσώδη καὶ δύσπεπτα, \nξηραίνει δ’ ἱκανῶς καὶ τὰ τῆς γαστρὸς ῥεύματα καὶ\n σύμπαν οὐχ ἤκιστα τὸ σῶμα.",
        "52":"\n σκευάζεται δὲ κἀκ τῶν\nκαλουμένων λοβῶν ἔτνος, οἵπερ δὴ καὶ κηπεύονται,\nπαραπλησίως τῷ κυαμίνῳ· καὶ χρὴ καὶ τοῦτο γινώσκειν\nπαχύχυμόν τε καὶ φλεγματικὸν ὑπάρχον, ἧττον μέντοι \nκυάμων εἰσὶ φυσώδεις οἶ λοβοὶ καὶ τὸ ῥυπτικὸν ὅπερ\n τούτοις ὑπάρχει τοῖς λοβοῖς οὐ πρόσεστι.",
        "53":"\n τί δ᾿ ἂν ἔτι περὶ\nτῶν ἄλλων σπερμάτων λέγοιμι τῶν μοχθηρῶν, ἃ καὶ\nτῆς ἡμετέρας παραινέσεως ἄπαντες ἤδη φεύγουσιν; ἀρκεῖ\nγὰρ κατὰ πάντων εἰπεῖν ὡς κριθαὶ μὲν εἰς λεπτύνουσαν \nδίαιταν ἄλυποι παρὰ πάντα τὰ σιτηρὰ ἐδέσματα, δεύτεροι\nδ’ οἶ ἐκ τῶν πυρῶν ἄρτοι κριβανῖται· τῶν δ’\nἄλλων ἀπέχεσθαι πειρᾶσθαι, πλὴν εἰ μὴ διὰ μακροῦ\nπισσῶν ἢ φακῆς γεύεσθαι δή τις ἐθέλοι ἢ χόνδρου. \n \n",
        "54":"\n Πλείστην δ’ ἂν ἔχοις εἰ βούλοιο καὶ ἄφθονον \nἐδεσμάτων χρῆσιν εἰς λόγον λεπτυνούσης διαίτης\nἀπὸ τῶν πετραίων ἰχθύων καὶ τῶν ὀρείων ὀρνίθων\nτῶν μικρῶν· οἶ μὲν γὰρ ἐν τοῖς ἕλεσι καὶ ταῖς λίμναις\nκαὶ τοῖς πεδίοις ὑγρότεροί τ’ εἰσὶ καὶ περιττωματικώ-\n \n \n\n \nτεροι, τὰ δ’ ἐν τοῖς ὄρεσι διαιτώμενα ζῷα πάντα\nξηρότερά τε καὶ θερμότερα ταῖς κράσεσιν ὑπάρχει καὶ\nἡ σὰρξ αὐτῶν ἤκιστα φλεγματώδης ἐστὶ καὶ γλίσχρα.\n",
        "55":"\n ἔστι δὲ καὶ τά ἄλλα πάντα τὰ ἐν τοῖς ὄρεσι φυόμενα μακρῷ βελτίω τῶν ἐν τοῖς πεδίοις, καί μοι δοκοῦσι\nκαὶ οἶ ἄρειοι στρουθοὶ μὴ μόνον τῇ λεπτότητι τοῦ\nἀέρος ἀλλὰ καὶ ταῖς τροφαῖς οὐχ ἤκιστα πλεονεκτεῖν\nτῶν ἐν ἕλεσί τε καὶ πεδίοις διαιτωμένων.",
        "56":"\n ψᾶρας οὖν καὶ κίχλας καὶ κοττύφους καὶ πέρδικας ἅμα τοῖς \n ἄλλοις στρουθοῖς τοῖς ὀρείοις ἐσθίειν,\n δὲ καὶ νηττῶν καὶ τῶν ἄλλων ὀρείων ὀρνίθων· ἄρτω\nδὲ καὶ ὠτίδων καὶ χηνῶν καὶ τῶν ἄλλων μεγάλων\nστρουθῶν ἃς καὶ στρουθοκαμήλους ὀνομάζουσι καὶ\nπά.πων τῶν ὁμοίων ἀφεκτέον, ὅτῳ φροντίς ἐστι λεπτυνούσῃ\n χρῆσθαι διαίτῃ· σύμπαντα γὰρ τὰ τοιαῦτα περιττωματικὴν\nἔχει τὴν σάρκα.",
        "57":"\n καὶ οἶ πυργίται καλούμενοι στρουθοὶ καὶ ὅσοι κατὰ τὰς ἀμπέλους διαιτῶνται\nκαὶ τῶν περιστερῶν αἶ ἐκ τῶν πύργων ἀμείνους\nτῶν κατοικιδίων εἰσίν· οὕτω δὲ καὶ οἶ σύες οἶ ὄρειοι\n τῶν ἡμέρων βελτίους εἰς ἐδωδὴν καὶ καθόλου πάντα\nτὰ γεγυμνασμένα τῶν ἀγυμνάστων καὶ τὰ ξηροτέραις\nτροφαῖς χρώμενα τῶν ὑγροτέραις καὶ τὰ καθαρὸν καὶ\nλεπτὸν ἀναπνέοντα τὸν ἀέρα βελτίω τῶν ἐναντίον· αἶ\nγὰρ τῶν ἡμέρων συῶν σάρκες ἀπάντων μὲν τῶν ἐδε-\n \n \n\n \nσμάτων εἰσὶ τροφιμώταται, πάμπολυ δ’ ἔχουσιν ἐν\nαὑταῖς τὸ γλίσχρον ἀργίᾳ θ’ ἄμα τῇ τοῦ ζῴου καὶ\n ἀφθονίᾳ τροφῆς ὑγροτέρας.",
        "58":"\n ἀλλὰ τούτων μὲν ἀπέχεσθαι\nπαντάπασιν οἷς μέλει λεπτυνούσης διαίτης πλὴν\nὅσα τῶν ἀκραίων ἅπτεσθαί ποτε μηδὲ τούτων ἀπλῶς, \nἀλλ’ εἰ γυμνάζοιτό τις ἀξιολόγως· ἔξεστι γὰρ τούτῳ\nκαὶ ὧτα καὶ ῥύγχη καὶ πόδας συῶν ἐσθίειν καὶ γαστρὸς\nγεύεσθαι καὶ μήτρας καλῶς καθεψημένων· ὅσοι\nδ’ ἀργότερον καὶ ῥᾳθυμότερον διαιτῶνται, τούτους\nεἴργεσθαι προσήκει οὐ τούτων μόνον τῶν συῶν τῆς \nἐδωδῆς ἀλλὰ καὶ τῶν ὀρείων, ἀρκέσει δ’ αὐτοῖς ὑπό\nτε στρουθῶν διαιτᾶσθαι τῶν ὀρείων καὶ ἰχθύων τῶν\nπετραίων, ἰουλίδος καὶ φυκίδος καὶ κοττύφου καὶ\nκίχλης καὶ σκάρου καὶ ἀπλῶς εἰπεῖν ἀπάντων ὅσοι\nμαλακήν τε καὶ ψαθυρὰν ἔχουσι τὴν σάρκα, τῶν δ᾿ \nἤτοι σκληρὰν ἢ γλίσχραν ἐχόντων ἀπέχεσθαι παντάπασιν.\n",
        "59":"\n μαλακὴ μὲν οὖν ἡ τῶν ὀνίσκων σὰρξ ἀλλ’ ἧττον\nψαθυρὰ τῆς τῶν πετραίων, τῶν μέντοι τριγλῶν ψαθυρὰ\n μὲν οὐ μὴν <καὶ> μαλακή.",
        "60":"\n ταῦτ’ οὖν ἄμφω\nγνωρίσματα περὶ παντὸς ζῴου σαρκός, μαλακόν τε καὶ \nψαθυρὸν εἷναι, καὶ τούτοις προσέχων τὸν νοῦν ᾧ μὲν\n \n \n\n \nγὰρ] ὑπάρχει συναμφότερον, εἰς κόρον ἐσθίειν, τῶν\nδ’ ἄλλων ᾧ μὲν μηδέτερον, ἀπέχεσθαι παντάπασιν, ᾧ\nδὲ θάτερον, ἐσθίειν μέν ποτε καὶ τόδε τῶν ἄλλων\nἀπορήσαντα, φυλάττεσθαι δὲ τὸν κόρον.",
        "61":"\n ὥστε καὶ ὀνίσκων καὶ τριγλῶν καὶ τῶν ἄλλων ἰχθύων τῶν πελαγίων\nἐξέστω προσφέρεσθαι μὴ παρόντων πετραίων\nκαὶ μᾶλλον ὅσοι διὰ νάπυος ἐσθίονται, καθάπερ ὁ\nσκορπίος· ἔστι δὲ δή τινα γένη ζῴων οἷς ὑπάρχει μὲν\nτὸ ἕτερον ὧν εἷπον γνωρισμάτων, ἀλλά διὰ τὴν ἀμετρίαν\n θατέρου φυλάττεσθαι χρὴ καὶ τὴν [τοιαύτην]\nτούτων ἐδωδήν.",
        "62":"\n αἶ μὲν γάρ ἐγχέλυες καὶ τὰ πλεῖστα τῶν μαλακίων τε καὶ σελαχίων καίτοι μαλακὴν ἔχοντα\nτὴν σάρκα διὰ τὸ γλίσχρον καὶ φλεγματῶδες αὐτῶν\nἱκανῶς ἐστι βλαβερὰ τοῖς λεπτυνούσῃ διαίτῃ χρῆσθαι\n δεομένοις, οὕτω δὲ καὶ τὰ πλεῖστα τῶν ὀστρέων· οἶ\nδὲ τράγοι καὶ οἶ βόες ἤκιστα μὲν ὑγρὰν καὶ φλεγμα-\nτώδη καὶ γλίσχραν ἔχουσι τὴν σάρκα, βλάπτουσι δ’ ἱκανῶς\nκαὶ αὐτοὶ τῷ πάνυ σκληρῷ καὶ δυσμεταβλήτῳ.",
        "63":"\n καὶ τὰ πλεῖστα δὲ τῶν ὀστρακοδέρμων τε καὶ μαλακοστράκων\n ζῴων ἢ διὰ τὸ συναμφότερον ἢ διὰ τὴν σκληρότητα τῆς\nσαρκὸς φευκτέα, μόνα δ’ ἐκ τῶν σελαχίων ἡ νάρκη τε καὶ\nἡ τρυγὼν ἐπιτήδεια· καὶ χρῆσθαί ποτε καὶ τούτοις ἐγχω- \n \n \n\n \nρεῖ μὴ παρόντων πετραίων, σκευάζειν δ᾿ ἄμεινον \nἅμα τεύτλοις τριπτοῖς ἢ τοῖς λευκοῖς ζωμοῖς ἀφθονώτερον\nἐπεμβάλλοντα πράσου καί τι καὶ πεκέρεως\nπροσεπιπάττοντα· κλησίον δὲ τῆς τούτων δυνάμεώς\nεἰσι τά τε βούγλωττα καὶ αἱ ψῆτται. \n",
        "64":"\n Τῶν δ᾿ ἄλλων ζῴων τῶν πεζῶν κριοὶ μὲν καὶ\nτράγοι καὶ σύμπαν δὲ τὸ τῶν προβάτων καὶ τῶν αἰγῶν\nγένος οὐ χρηστὴ τροφή· μόνοις δὲ τοῖς ἐρίφοις εἰκότως\nἄν τις χρῷρο· τὴν δὲ τῶν ἀρνῶν ἐδωδὴν φυλακτέον\n δι᾿ ὑπερβάλλουσαν ὑγρότητα.",
        "65":"\n τοὺς δ᾿ ἵππους καὶ \nτοὺς ὄνους ὀνώδεσιν ἀνθρώποις ἐπιτρεπτέον ἐσθίειν,\nὥσπερ δὴ καὶ παρδάλεις καὶ ἄρκτους καὶ λέοντας τοῖς θηριώδεσιν·\nἐγγὺς δὲ τῆς τῶν ὄνων ἐδωδῆς εἰσι καὶ οἱ ἔλαφοι,\n ὥστε καὶ τούτων ἀφεκτέον.",
        "66":"\n ἡ δὲ τοῦ λαγωοῦ σὰρξ εἰς\nμὲν τὴν ἄλλην τὴν ξηραίνουσαν δίαιταν ἐπιτήδειος, εἰς \nδὲ τὴν νῦν προκειμένην οὐ πάνυ χρηστή ἐστι· παχὺ\nγὰρ ἱκανῶς αἷμα γεννᾷ· καὶ μὲν δὴ καὶ ἡ τοῦ αἵματος\nἐδωδὴ ἀπάντων τῶν ζῴων φευκτέα καὶ πολὺ μᾶλλον\nεἰς τὴν λεπτύνουσαν δίαιταν ἡ τοῦ τῶν λαγωῶν, οὕτω\nδὲ καὶ τὰ σπλάγχνα πάντα· καὶ γὰρ καὶ περιττωματικὰ \n καὶ δύσπεπτα καὶ κακόχυμα.",
        "67":"\n κυνῶν δὲ καὶ\nἀλωπέκων σαρκὸς ἐγὼ μὲν οὐδ᾿ ἐγευσάμην ποτὲ διὰ\nτὸ μὴ εἰθίσθαι τὴν ἐδωδὴν αὐτῶν μήτ᾿ ἐπὶ τῆς\n<Ἀσίας μήτ᾿ ἐπὶ τῆς> Ἑλλάδος, ἀλλά μηδὲ κατὰ τὴν\nἸταλίαν· ἀκούω δὲ καὶ ταῦτα πολλαχόθι ἐσθίεσθαι καὶ \n \n\n \nτεκμαίρομαι παραπλησίαν εἷναί τὴν δύναμιν αὐτῶν τῇ\nτῶν λαγωῶν· ἔστι γὰρ ὁμοίως ξηρὰ καὶ λαγὼς καὶ\nκύων καὶ ἀλώπηξ.",
        "68":"\n ὥσπερ δὲ τώ ὑῶν τοῖς ἀκραίοις χρῆσθαι συνεχωρήσαμεν, οὕτω καὶ τῶν ἀλεκιρυόνων\n τοῖς πτεροῖς· οὐ μὴν οἴ γ’ ὄρχεις καὶ τά σπλάγχνα\nλεπτυνούσῃ διαίτῃ χρηστά· καὶ αὐτοῖς δὲ τοῖς σώμασι\nτῶν ἀλεκτρυόνων οὐ κωλύω χρῆσθαι εἰ γυμνάζοιτό τις\nκαὶ μάλιστα τῶν ἐν ὄρεσι τεθραμμένων, ἀγυμνάστῳ δὲ\nμετρίως ἅπτεσθαι προσήκει καὶ ἀλεκτρυόνων ἐδωδῆς\n καὶ περιστερῶν καὶ τρυγόνων.",
        "69":"\n καίτοι ξηροτέρα τὴν κρασὶν ἡ τρυγών ἐστι καὶ μάλισθ’ ἡ ὀρεία, ὥστε τὴν\nτοιαύτην κἂν ἀλύπως ἐσθίοι τις· χρὴ δὲ μὴ πρόσφατον\nἀλλ’ ἕωλον ἐργασάμενον ἡμέρᾳ ’μῷ <τούλάχιστον>\nοὕτως ἐσθίειν οὐ τρυγόνα μόνον ἀλλὰ καὶ πέρδικα\n τἄλλα πάντα τὰ μετρίως σκληράν ἔχοντα τὴν σάρκα.\n",
        "70":"\n φάττα μὲν οὑν πρὸς τῷ σκληροτέραν ἔχειν καὶ περιστερῶν καὶ τρυγόνων καὶ περδίκων τὴν σάρκα καὶ\nδύσπεπτός ἐστι καὶ περιττωματική, πέρδικες δὲ καὶ\nτρυγόνες οὔτ’ ἐσχάτως σκληρὰς ἔχουσι τὰς σάρκας οὔτε\n δυσπέπτους οὔτε κακοχύμους, ἀλλὰ καὶ τὸ σκληρὸν\nαὐτῶν ἡμέρᾳ μιᾷ φυλαχθεισῶν νεκρῶν μεταπίπτει ῥᾳ-\n \n \n\n \nδίως καὶ γίνονται ψαθυραὶ καὶ εὔπεπτοι πάντῃ· καὶ\nγὰρ χρηστὴν τροφὴν διδόασι τῷ σώματι καὶ γλίσχρον\nἤκιστα γεννῶσιν αἷμα καὶ πάχους καὶ λεπτότητος ἐν\nτῷ μέσῳ καθεστηκός, ὅπερ οἶμαι τοῖς ὑγιεινοῖς ἐδέσμασι\nπροσήκειν μάλιστα. \n \n",
        "71":"\n Περὶ μὲν δὴ τούτων αὐταρκῶς εἴρηται· περὶ δὲ\nτῶν ὑπολοίπων αὖθις ῥητέον. αἶ ῥίζαι τῶν λαχάνων\nἅπασαι μὲν ὧς οὕτω φάναι περιττωματικαί τ’ εἰσὶ καὶ\nδύσπεπτοι, πρὸς μέντοι τὰ παρόντα καὶ αἶ τοῦ δαύκου\nκαὶ αἶ τῆς καροῦς οὐδὲν ἔχουσι βλαβερὸν ὥσπερ οὐδ’ \nἐπιτήδειον· ἐναντιώταται δ’ αἶ γογγυλίδες ὁμοίως\nὀλίγου δεῖν τοῖς βολβοῖς, ἀπάντων δὲ χείριστοι \n μύκητες.",
        "72":"\n οὕτω δὲ καὶ τὰς ῥίζας ὑποπτεύειν\nἁπάντων δεῖ, ὅσαι γε τὸ δακνῶδες οὐκ ἔχουσι καὶ\nδριμύ καὶ θερμὸν ἐν τῇ γεύσει, ὥστε καὶ τὰς τῶν \nτεύτλων φυλάττεσθαι προσήκει· καὶ τοῦτο δὲ τὸ λάχανον\nἥκιστα φλεγματῶδες, ἀλλ’ ὅμως καὶ τὰς τούτων\n ῥίζας φευκτέον. τί δεῖ λέγειν περὶ μαλαχῶν;",
        "73":"\n ὧν οὐχ\nαἶ ῥίζαι μόνον οὐδ’ ὁ καυλὸς ἀλλὰ καὶ τὰ φύλλα\nφλεγματώδη γεννᾷ χυμόν, ἧττον δ’ εἰσὶ βλαβεραί· πρὸς \nγοῦν τὴν λεπτύνουσαν δίαιταν αἶ ἄγριαι τῶν κηπευομένων\nεἰσὶ καλλίους. ἔστι δ’ ἐκ ταὐτοῦ γένους καὶ τά\nὕδνα τούτοις, πλὴν ὅσον ἐν ψαμμώδει τε καὶ ἧττον\nὑγρᾷ συνίσταται γῇ καὶ ταύτῃ τῶν μυκήτων ἀπολείπεται\n τῆς κακίας.",
        "74":"\n ἑνὶ δὲ λόγῳ συμπάσας μὲν τἀς ῥίζας \n \n\n \nδυσπέπτους ὑποπτεύειν, γεύεσθαι δὲ μόνων τῶν θερμῶν\nτε καὶ δριμέων, ὥσπερ σκορόδου τε καὶ κρομμύου\nκαὶ ῥαφανῖδος, καὶ τούτων ὧς φαρμάκου μᾶλλον\nἢ ὧς ἐδέσματος. \n ",
        "75":"\n Ἀλλὰ γάρ καὶ περὶ τῶν ῥιζῶν ἀρκεῖ τοσαῦτα· μετιέναι δ’ ἤδη καιρὸς ἐπὶ τοὺς τῶν δένδρων καρπούς·\nεἰσὶ δ’ οὐκ ὀλίγοι τούτων ὑγροὶ καὶ ψυχροὶ καὶ μάλισθ’\nὅσους οὐδ’ εἰς ἀπόθεσιν ἀγαγεῖν ἔστιν· ἥκιστα δ’\nλυποῖτό τις ὑπὸ τῶν λαπαττόντων τὴν κοιλίαν, ὧσπερ\n τά μόρα λαπάττει καὶ τούτων ἐφεξῆς τὰ κοκκύμηλα καὶ\nτὰ κεράσια καὶ τὰ σῦκα· τὰ δὲ βραδυπόρα χείρω πάντων\nκαὶ μᾶλλον εἰ καὶ σκληρὰ τοῖς σώμασιν ὑπάρχει.\n",
        "76":"\n ἀλλὰ τούτων μὲν μὴ γεύεσθαι μηδενὸς πλὴν τῶν εἰς ἀπόθεσιν ἐπιτηδείων, οἷάπερ ἐστὶν ἀπίων τε καὶ μήλων\n καὶ σταφυλῶν οὐκ ὀλίγα γένη, τὰ δὲ μαλακώτερα\nμᾶλλον ἐσθίειν τῶν σκληροτέρων, οὐ μὴν εἰς κόρον\nγ’ οὐδενὸς τούτων, οὔτε τῶν μήλων τῶν Περσικῶν\nοὔτε τῶν Ἀρμενίων ἃ δὴ πρεκόκια καλοῦσι\nἔτι δὲ μᾶλλον καὶ τῶν ὀνομαζομένων Σηρικῶν.",
        "77":"\n καὶ μὴν καὶ τά μύρτα καὶ τὰ διόσπυρα καὶ τἆλλ’ ὅσα\nτούτοις ἔοικεν οὐκ ἐπιτήδεια· καὶ τοῖς οὔοις δὲ καὶ\nτοῖς μεσπίλοις εἰς ἄλλα μὲν ὀρθῶς ἄν τις χρῷτο, πρὸς\nδὲ τὴν λεπτύνουσαν δίαιταν οὐκ ἐπιτήδεια, καὶ μάλιστα\nτὰ μέσπιλα· τὸ καθόλου δ’ εἰπεῖν ὅσα σφοδρῶς αὐστηρὰ\n καὶ στρυφνά, μοχθηρὰ τῇ διαίτῃ ταύτῃ, συμφέρει δὲ\n \n \n\n \nμόνοις τοῖς κατὰ κοιλίαν ῥεύμασιν ἢ ἐκλύτῳ στομάχῳ\n καὶ γαστρί.",
        "78":"\n τῶν δ’ εἰς τὸν χειμῶνα φυλαχθῆναι δυναμένων\nἐπιτηδειότατα πάντων ἐστὶν ἰσχάδες τε καὶ\nκάρυα < * * * * * * * * * * *> καὶ τὰ πιστάκια· πρὸς γοῦν\nταύτην οὐ φαῦλαι καὶ τῶν ἀμυγδαλῶν αἶ ὑπόπικροι. \n",
        "79":"\n τὰ δὲ Ποντικά καλούμενα κάρυα σκληρότερά τε τούτων\nἐστὶ καὶ οὐδὲν ἔχει τῶν ἐν τοῖς σπλάγχνοις περιττωμάτων\nῥυπτικόν· αἶ δὲ καστανέαι καὶ αἰ βάλανοι\nχείρισται μὲν αἶ ὠμαί, μοχθηραὶ δὲ κἂν ἑψηθῶσιν ἢ\n ὀπτηθῶσιν ἢ φρυγῶσιν.",
        "80":"\n ἐλαῖαι δὲ μέσον πῶς εἰσιν \nἔδεσμα πρός γε τὰ παρόντα, ὥστ’ οὔτ’ ἐπαινεῖν ἔχομεν\nοὔτε ψέγειν οὐδὲν ἀξιόλογον, ὡσπερ οὐδὲ τἀς κρεμασθείσας\nσταφυλάς· αἶ δ’ ἐν τοῖς στεμφύλοις ἢ βοτρύοις\nἡ ὅπως ἂν ὀνομαζειν ἐθέλῃς ἀποτιθέμεναι ταῖς\nμὲν τῆς γαστρὸς ἀρρωστίαις οὐκ ἀνεπιτήδειοι, χείρους \nδ’ εἰς τὰ παρόντα, καὶ τούτων ἔτι μᾶλλον αἶ εἰς οἶνον\n ἐμβαλλόμεναι.",
        "81":"\n αἶ δ’ ἀσταφίδες, ὅσαι μήπω\nσπληνὶ καὶ ἥπατι μεγάλοις οὐκ ἀγαθαί, βελτίους δ’· εῖς\nτά κατά θώρακα καὶ πνεύμονα πάθη· καὶ μὲν δὴ καὶ\nτῶν ῥοιῶν αἶ στρυφναὶ μοχθηραὶ μὲν εἰς ταῦτα, βελτίους \n δ’ εἰς τὰς τῆς γαστρὸς ἀρρωστίας.",
        "82":"\n τοὺς δ’ ἄλλους\nτῶν δένδρων καρπούς ἀπὸ τούτων ὁρμώμενος κρῖνε·\n \n \n\n \nοἶ μὲν γὰρ σκληροὶ καὶ στρυφνοὶ πάντες εἰσὶ\nμοχθηροί, τῶν δ’ ἄλλων γεύεσθαι τὰ μέτρια, ὥστε κἂν\nεἰ διαφερούσας τι ποιότητας ἔχῃ κατὰ τά μόρια, τὰ\nμὶν ὄξεα τε καὶ δριμέα τῶν μερῶν αὐτοῦ προσφέρεσθαι\n χρή, τὰ δ’ ἄλλα φυλάττεσθαι· πολλὰ δ’ ἂν εὕροις\nτοιαῦτα, καθάπερ καὶ τὸ Μηδικὸν μῆλον, ὃ κίτρον\nὀνομάζομεν· ἔστι γάρ αὐτοῦ δριμύς μὲν ὁ φλοιός, ὀξύ\nδὲ τὸ ἔνδον, παχύχυμος δὲ καὶ φλεγματώδης ἡ σάρξ. \n",
        "83":"\n Τῶν δ’ ἐν ὄξει καὶ ἅλμῃ δυναμένων ἀποτίθεσθαι τοσοῦτον ὑπηλλάχθαι χρὴ νομίζειν τὴν ἀρχαίαν\nδύναμιν ὅσον ἐκ τῆς σκευασίας ἠλλοιώθησαν· ὅτι δ’\nὄξος καὶ ἅλμη τῶν τεμνόντων καὶ λεπτυνόντων, οὐδεὶς\nἀγνοεῖ.",
        "84":"\n ταῦτ’ ἄρα καὶ τῶν ἰχθύων οἶ ταριχευθέντες ἱκανώτατα λεπτύνουσι καὶ τέμνουσι τούς παχεῖς χυμοὺς\n καὶ γλίσχρους· ἐκλέγεσθαι δὲ καὶ τούτων ὅσοι φύσει\nμαλακόσαρκοι, τοὺς δὲ κητώδεις φυλάττεσθαι καὶ πολὺ\nδὴ τούτων ἔτι μαλλὸν αὐτά δὴ τὰ κήτη· γεύεσθαι δ’\nεἰ βούλοιτό τις καὶ τούτων ἀπορίᾳ τῶν βελτιόνων ἢ\nκαὶ ἄλλως ὀρεχθείς, ἤτοι δι’ ὑποτρίμματος δριμέος\nὢ οἷον καὶ τὸ τοθ’ νάπυός ἐστι>ν ἢ καὶ> δι’ ἐλαίου καὶ\nὄξους μόνον ἁρμόττει.",
        "85":"\n καθόλου δὲ περὶ πάντων ἐδεσμάτων τοῦτ’ ἐπίστασθαι χρὴ κοινόν, ὧς εἶτ’ ἀποτεθείη\nδιά τινος τῶν εἰρημένων εἴτε σκευασθείη, μέγιστον\nαὐτοῖς τοῦθ’ ὑπάρχει πρὸς τὸ λεπτύνειν· ὥστε\n καὶ αὐτὸν ἕκαστον ὅτῳ πρόκειται τοιαύτης διαίτης\nσκοπὸς ἐπιτεχνᾶσθαι <δεῖ> δι’ ὄξους καὶ\n \n \n\n \nἐσκευασμένα προσφέρεσθαι τῶν ἐδεσμάτων τὰ πλεῖστα\nκαὶ προταριχεύειν αὐτῶν ὅσα δυνατόν· ταριχευθέντων\nδή τοι καὶ τῶν χοιρείων <κρεῶν> γεύοιτ’ ἄν τις\nἄλλως δὲ φυλάττεσθαι χρὴ καὶ ταῦτα παχὺν καὶ\nγλίσχρον γεννῶντα χυμόν. \n \n",
        "86":"\n Ἐπεὶ δὲ καὶ περὶ τούτων αὐταρκῶς δέῃρηται,\nλείποιτ’ ἄν ἔτι καὶ περὶ μέλιτος καὶ οἴνου καὶ γάλακτος\nδιελθεῖν, καὶ πρῶτόν γε περὶ μέλιτος, ἐπειδὴ μόνον\nὧς ἔπος εἰπεῖν τῶν γλυκέων [καὶ] οὐκ ἐδεσμάτων\nμόνον ἀλλά καὶ πομάτων ἀκριβῶς λεπτοῦ τὴν σύστασιν \n χυμοῦ γεννητικὸν ὑπάρχει.",
        "87":"\n τῶν γὰρ οἴνων οἳ ἂν\nὧσι γλυκεῖς ἱκανῶς ἅπαντες παχέος αἵματός εἰσι γεννητικοί·\nκαὶ γὰρ μέλανές εἰσιν οὗτοι καὶ παχεῖς τὴν\nσύστασιν· ἔτι δὲ μᾶλλον τῶν οἴνων τὸ σίραιον ὀνομαζόμενον·\nἔστι δὲ τοῦτο γλεῦκος ἐπὶ πλεῖστον ἑψημένον. \n",
        "88":"\n οἶδα δέ τινας οὕτως ὀνομάζοντας καὶ τὸ τῶν\nἰσχάδων ἀφέψημα· ἔστι δὲ καὶ τοῦτο παραπλήσιον\nμοχθηρῷ μέλιτι καὶ αὐτό τινα δύναμιν ἔχει τμητικήν,\nἀλλ’ ἀπολείπεται μέλιτος οὐκ ὀλίγον, καὶ πολύ δὴ\nμᾶλλον αἶ ἰσχάδες αὐταί, τὰ δὲ σῦκα πολὺ καὶ τούτων \nἔτι μᾶλλον, ὥστ’ ἐκπεπτωκέναι τῆς λεπτυνούσης ἰδέας.\n",
        "89":"\n ὅσα μὲν οὖν πέπονα σῦκα, τῆς μέσης ὕλης τῶν ἐδεσμάτων\nἐστίν, ἢν οὔτε λεπτύνειν οὔτε παχύνειν ἱκανῶς\n \n \n\n \nτοὺς χυμοὺς εἰπεῖν ἐγχωρεῖ· τὰ δ’ ἄλλα πάντα τῆς\nμέσης ἐστὶ κατωτέρω· παχύχυμά τε γάρ ἐστι καὶ ψυχρὰ\nκαὶ δύσπεπτα καὶ φυσώδη τὰ μηδέπω καλῶς πέπειρα,\nκαθάπερ ὁ γλεύκινος οἶνος· ἔν δ’ αὐτοῖς ἀγαθὸν\n ὑπάρχει τὸ ταχέως διεξιέναι καὶ ταύτῃ σμικρά βλάπτειν.\n",
        "90":"\n καὶ μὲν δὴ καὶ σταφυλαὶ γλυκεῖαι τῆς αὐτῆς εἰσι φύσεως, καὶ μᾶλλον ἔτι τούτων αὐτῶν φοινίκων βάλανοι·\nαἶ μὲν γάρ κατὰ τὴν Ἀλεξάνδρειαν καὶ Κύπρον καὶ\nΦοινίκην καὶ Λυκίαν καὶ Κιλικίαν οὐδὲ τὴν ἀπόθεσιν\n ὑπομένουσιν, ἀλλ’ ὡς ὀπῶραι μᾶλλον ἐσθίονται διὰ\nπεριττὴν ὑγρότητα σηπόμεναι ῥᾳδίως· τῶν δ’ ἄλλων\nτῶν εἰς ἀπόθεσιν ἐσκευασμένων ἐλάττων μὲν ἡ βλάβη,\nπαχὺς δ’ οὐδὲν ἧττον καὶ τούτων ὁ χυμός, ὥστε \n φυλάττεσθαι χρὴ τὴν ἐδωδὴν αὐτῶν ἐν τοῖς\n εἰρημένοις πάθεσιν. \n",
        "91":"\n Ἥκιστα δ’ ἂν ὑπίδοιτό τις οἴνους παχεῖς ὅσοι καθαροὶ καὶ διαυγεῖς εἰσι καὶ τὴν χροιὰν ὦχροί καὶ\nξανθοί· λευκὸν δ’ οὐδ’ ἂν εὕροις οἶνον ἅμα καὶ γλυκύν,\nὥσπερ οὐδὲ τῶν ξανθῶν αὐτῶν σφόδρα γλυκύν.\n εἰσὶ δὲ σύμπαντες οἶ τοιοῦτοι οἶνοι μέσου τὴν σύστασιν\nχυμοῦ γεννητικοί.",
        "92":"\n οἶ μὲν γὰρ παχεῖς θ’ ἅμα καὶ μέλανες καὶ γλυκεῖς παχέος αἵματος πληροῦσι τὰς\n \n \n\n \nφλέβας, οἶ δὲ λευκοὶ καὶ λεπτοὶ τέμνουσί τε τοὺς\n<παχεῖς> χυμοὺς καὶ καθαίρουσι δι’ οὔρων τὸ\nμέσοι δ’ αὐτῶν ὄντες τὴν ἰδέαν οἶ ξανθοί θ’ ἄμα καὶ\nγλυκεῖς καὶ διαυγεῖς μέσοι πώς εἰσι καὶ τὴν δύναμιν,\nοὔτε παχύνοντες τοὺς χυμοὺς τοῖς μέλασιν ὁμοίως οὔτ’\n εἰς οὔρησιν ὁρμῶντες ὧς οἶ λευκοί.",
        "93":"\n εἰσὶ δὲ †οὐ πολλοὶ\nκαθ’ ἕκαστον ἔθνος, ἀλλ’ ἐπῖφανεῖς ἐξ αὐτῶν δ’ τ’\nἈρούσιος καὶ ὁ Λέσβιος καὶ ὁ Θαλερῖνος καὶ ὁ Τμωλίτης\nκαὶ ὁ Θηραῖος, οἷς τεκμαιρόμενος καὶ τοὺς ὁμοίους\nἐκλέγεσθαι· χρηστὸν γὰρ οἱ τοιοῦτοι πάντες αἷμα καὶ \n σύμμετρον τῷ πάχει γεννῶσι χυμόν.",
        "94":"\n ὄντες δ’ αὐτῶν\nοἶ πλεῖστοι εὐώδεις καὶ θερμότεροι τῶν ἄλλων οἴνων\nεὐλόγως ἅπτονται τῆς κεφαλῆς, καὶ ταύτῃ φυλακτέον\nτοῖς τε κεφαλαίᾳ κάμνουσι καὶ ἡμικρανίᾳ καὶ τοῖς ἄλλως\nκεφαλαλγοῦσιν ἐπιλήπτοις τε καὶ μανιώδεσι καὶ συλλήβδην \n εἰπεῖν οἷς πέπονθεν ἡ κεφαλή.",
        "95":"\n τὰ δὲ κατὰ\nθώρακα καὶ πνεύμονα χωρὶς πυρετοῦ πάθη πάντα τὰ\nχρόνια μεγάλως ὑπὸ τῶνδε τῶν οἴνων ὀνίναται\nμάλισθ’ ὅσα διὰ πτυσμάτων ἐκκαθαίρεται [δέονται]·\nδεῖται γάρ οὐ τέμνεσθαι μόνον καὶ θερμαίνεσθαι τὰ \nμέλλοντα καλῶς ἀποπτυσθῆναι, ἀλλὰ καὶ μετρί·ως·\nὑγραίνεσθαι· ὧς τά γε περαιτέρω τοῦ καιροῦ ξηρά καὶ\nγλίσχρα πτύσματα καὶ βῆχας ἐγείρει σφοδρὰς τῷ βιαίῳ\nτῆς διεξόδου καὶ κίνδυνον ἐπάγει ῥήξεως ἀγγείου.\n",
        "96":"\n ταῦτ’ ἄρα καὶ οἶ παχεῖς τῶν οἴνων καὶ γλυκεῖς τῷ \n \n\n \nμόνιμον ἔχειν τὴν ὑγρότητα διὰ τὸ πάχος, ὅταν ἄμα\nλεπτύνουσι φαρμάκοις προσφέρωνται, χρηστοὶ τοῖς κατὰ\nθώρακα καὶ πνεύμονα πάθεσιν ὑπάρχουσιν· ἀλλ’ οὔτ’\nαὐστηρᾶς οὔτε στρυφνῆς οὔθ’ ὅλως στυφούσης αὐτοῖς\n χρὴ μετεῖναι δυνάμεως, ἀλλ’ ἐπὶ τὸ μελιτῶδες\nἐν ὀσμὴ καὶ γεύσει καὶ τῇ συμπάσῃ δυνάμει προσεληλυθέναι.\n",
        "97":"\n τοιοῦτός ἐστιν ὁ ἀπὸ τῆς Παμφυλίας οἶνος ὁ καὶ Σκυβελίτης ὀνομαζόμενος· ἀρκεῖ γὰρ οἷον κανόνα\nκαὶ σκοπὸν τοῦτον ἔχειν εἰς τοὺς ὁμοίους ἅπαντας·\n ἄριστος μὲν γάρ οὗτος τῶν ὁμογενῶν, μὴ παρόντος\nἁ αὐτοῦ καὶ Θηραίῳ χρήσαιτ’ ἄν τις καὶ προτρόπῳ\nκαὶ σιραίῳ καὶ καρυίνῳ.",
        "98":"\n μέλανος δ’ οἴνου γλυκέος ἅμα καὶ αὐστηροῦ παράδειγμα τὸν ἐκ τῆς Κιλικίας\nοἶνον ἔχοις ἄνι’ ὂν †ὀνοβάστην ὀνομάζουσιν· ἄχρηστος\n δ’ οὗτος ἅπασίν ἐστι τοῖς κατὰ θώρακα καὶ πνεύμονα\nπάθεσιν ὑπὲρ ὦν ὁ λόγος ἐνέστηκε καὶ ἔτι μᾶλλον\nὅσοι στρυφνοὶ μὲν ἐπιφανῶς εἰσι, γλυκύτητος δ’ ἢ\nοὐδόλως ἢ παντάπασιν ἀμυδρῶς μετέχουσιν.",
        "99":"\n ἄδοξοι δ’ οἶ τοιοῦτοι πάντες εἰσὶ καὶ διά τοῦτο λανθάνουσι τοὺς\n πολλοὺς καίτοι πολλαχόθι γεννώμενοι τῷ μήτε τοῖς\n \n\n \nἐμπόροις λυσιτελεῖν [ἐξ] αὐτοὺς ὠνεῖσθαι μήθ’ ὑπὸ\nτῶν κεκτημένων σπουδάζεσθαι [πιπράσκεσθαι]·\nφνὸν γὰρ ἅμα καὶ παχὺν οἶνον μέλανα τίς ἂν ἢ εἰς\nσυμπόσιον παρασκευάσειεν ἢ εἰς γάμους ἢ εἰς θεῶν\n θυσίαν ἢ εἰς ἄλλην τιν’ εὐφροσύνην;",
        "100":"\n καὶ γὰρ πλήσμιοι \nκαὶ βραδυπόροι καὶ τὰς δία χωρήσεις \nἐπέχουσιν ἀμφοτέρας, τάς τε κατὰ γαστέρα καὶ οὐχ\nἧττον αὐτῶν τὰς ἐπὶ κύστιν [καὶ μεσάραιον], κἀπὶ\nπλεῖστον ἐν τοῖς ὑποχονδρίοις μένουσι καὶ ῥᾳδίως\nἀποξύνονται καὶ εἰς ἔμετον χωροῦσι, μόνοις δ’ εἰσὶν \nἐπιτήδειοι τοῖς κατὰ γαστέρα ῥεύμασιν οὐδὲ τούτοις\n εἰς κόρον πινόμενοι.",
        "101":"\n τοιοῦτος οἶνος <οὐκ ὀλίρος> ἐν\nΑἰγαῖς ταῖς Αἰολίσι γεννᾶται ἐν τῷ πεδίῳ καί τις\nὅμοιος ἕτερος αὐτῷ κατὰ τὴν ἀστυγείτονα πόλιν Περγάμου\nΠερπερίναν, καὶ πίνουσιν οἶ μὲν ἐπιχώριοι πάντες \nαὐτοὺς ὑπὸ συνηθείας ἀλύπως· καὶ γὰρ καὶ καταπαύουσιν\nἐν τῷ προσήκοντι μέτρῳ τὴν πόσιν· οὐκ ἀλύπως\nδ’ οἵ τ’ ἀήθεις ἄπαντες καὶ ὅσοι περαιτέρω τοῦ μέτρου\n προσφέρονται.",
        "102":"\n τρέφουσι δ’ οὗτοι φανερῶς τὰ σώματα\nτῶν πινόντων, καὶ οἶδά τινας τῶν ἐπιχωρίων \n \n \n \n \n \n\n \nνεανίσκων τῶν ἀμφὶ παλαίστραν ἐχόντων εἰς εὐεξίαν\nαὐτοῖς προσχρωμένους οὐδὲν ἧττον χοιρείων κρεῶν\nἐδωδῆς. \n",
        "103":"\n Ἀλλὰ γὰρ οὗτοι ἐναντιώτατοι τῇδε τῇ διαίτῃ, καὶ οὐ χρὴ μέμφεσθαι τὸν λόγον ὧς ἄλλα μὲν ἐπαγγειλάμενον,\nἄλλα δὲ διδάσκειν ἐπιχειροῦντα· χρὴ γὰρ οὐ\nτὰ λεπτύνοντα μεταδιώκειν μόνον ἀλλὰ καὶ φεύγειν τὰ\nπαχύνοντα τὸν λεπτυνούσῃ διαίτη καλῶς χρήσασθαι\nπροαιρούμενον.",
        "104":"\n οὕτω τοι καὶ αὐτὴν ὅλην τὴν ἰατρικὴν οὐχ ὑγιεινῶν μόνον ἀλλά καὶ νοσωδῶν ἐπιστήμην\nεἷναί φαμεν, καὶ οὐχ ἧττόν γε νοσ.ωδῶν ἢ ὑγιεινῶν·\nκαὶ γὰρ οὐδ’ <ἂν> βλάπτοιτό τις ἧττον ἐκ τοῦ\nτοῖς νοσώδεσιν ἢ ἀπέχεσθαι τῶν ὑγιεινῶν.\n",
        "105":"\n ἁπάντων οὖν ἐπιστήμην ἔχειν προσήκει τὸν καλῶς θατέρῳ γένει προσχρησόμενον, ἀλλὰ τῶν μὲν πρώτων\nτε καὶ δι’ †αὐτὴν <* * * * *> αἱρετὴν· ἔστι δὲ καὶ\nτρίτον τι γυιὸς <μέσον> ἀμφοῖν, ὃ μήτ’ ὠφελεῖ\nβλάπτει, καὶ χρὴ τοῦτο γινὠσκειν οὐτ’ εῖς αἵρεσιν\nὑγιεινὸν οὔτ’ εἰς βλάβην νοσῶδες· ἀλλ’ εἰ μὲν παρείη\n ποτέ, [καὶ] <μὴ> μάτην αὐτοί φύγωμεν ὧς βλάπτον,\nεἰ δ’ ἀπείη, μὴ μάτην αὐτὸ ζητῶμεν ὧς ὠφελοῦν.",
        "106":"\n ἐν τούτω τῷ γένει καὶ πρὸς τούς κάμνοντάς εἰσι χάριτες\nτοῖς ἰατροῖς· τὸ μὲν γάρ βλαβερὸν αἰτοῦσιν αὐτοῖς οὐκ\nἂν τις συγχωρήσειεν, ὥσπερ οὐδ’ εἰ φύγοιεν τὸ συμφέρον,\n τὰ δ’ οὐδέτερα καὶ φεύγουσι καὶ διώκουσι τοῖς\n \n\n \nκάμνουσι συγχωρητέον σκοπὸν ἐν αὐτοῖς οὐ τὴν ὠφέλειαν\nἢ τὴν βλάβην ὥσπερ ἐν τοῖς ὑγιεινοῖς τε καὶ\nνοσώδεσιν, ἀλλὰ τὴν ἐπιθυμίαν τοῦ κάμνοντος ποιούμενον.\n",
        "107":"\n ἔστι δ’ οὐχ ἀπλῶς μία φύσις ἐδεσμάτων ἢ\nπομάτων ἢ ὅλως διαιτημάτων ὑγιεινὴ καὶ νοσώδης καὶ \nοὐδετέρα, ἀλλ’ ἐν τῷ πρός τι πάντα τὰ τοιαῦτα λέγεται·\nὧν οὑν ἐμνημόνευσα κατ’ ἀρχὰς τοῦδε τοῦ\nλόγου νοσημάτων, ὑγιεινὴ μὲν ἡ λεπτύνουσα δίαιτα,\nνοσώδης δ’ ἡ παχύνουσα, μέση δ’ ἀμφοῖν ᾗ μηδέτερον\nὑπάρχει σαφῶς, ἀλλ’ ὧς ἂν διακείμενα παραλάβῃ \nτὰ ἐν τῷ σώματι, τοιαῦτα φυλάττει. \n",
        "108":"\n Καὶ δὴ τούτων οὕτως ἐχόντων αὖθις ἐπὶ τὸ προκείμενον\nἰτέον. ἐν δὲ τῷ καθόλου γνωστέον, ὥσπερ\nἐπὶ θώρακός τε καὶ πνεύμονος οἶ γλυκεῖς τῶν οἴνων\nἄμα τινὶ τῶν λεπτυνόντων φαρμάκων ἐκκαθαίρουσι τοὺς \nπαχεῖς καὶ γλίσχρους χυμοὺς καὶ φλεγματώδεις, οὕτως\nἐν οἷς ἧπαρ ἢ σπλὴν μέγας ὑπάρχει, μείζονα τὴν ἀπ’\nαὐτῶν βλάβην τῆς ὡφελείας γίνεσθαι· ἀθρόα γὰρ ἐπὶ\nτῶν σπλάγχνων τούτων ὁλκὴ τῶν εἰς τὴν κοιλίαν καταποθέντων\nγίνεται, καὶ ταύτῃ σφηνοῦται ταχέως ἐν τοῖς \nπέρασι τῶν ἀγγείων καὶ μᾶλλον καθ’ ἧπαρ, ἔνθα\nσυνάπτουσιν αἶ ἀπὸ τῶν πυλῶν φλέβες ταῖς ἀπὸ τῆς\n κοίλης.",
        "109":"\n οὔτ’ οὖν φλεγμαίνουσιν οὔτε σκιρρουμένοις\nοὔτ’ ἐμπεφραγμένοις τὰ στενὰ στόματα τῶν ἀγγείων\nτοῖς σπλάγχνοις οὐδὲν τῶν γλυκέων ἐπιτήδειον, οὐδ’ \nοὖν οὐδ’ αὐτὸ τὸ μέλι καίτοι τμητικῆς ὑπάρχον δυνάμεως,\nἀλλὰ καὶ τούτου τὸ σφοδρὸν τῆς γλυκύτητος\n \n\n \nὄξους ἐπιμιξίᾳ κολάζουσι.",
        "110":"\n καὶ οὕτως ἂν εἴη σοι καὶ λόγῳ καὶ πείρᾳ βασανίζοντι τῶν εἰς λεπτύνουσαν\nδίαιταν ἐπιτηδειότατον τὸ ὀξύμελι· τό τε γοῦν\nφαρμακῶδες ὅ τισιν ὑπάρχει τῶν λυσιτελούντων τούτῳ\n οὐ πρόσεστιν οὔτε κακόχυμόν ἐστιν οὔτε κακοστόμαχον\nοὔτ’ ἄλλην ἀτοπίαν ἔχον οὐδεμίαν.",
        "111":"\n εἰ δὲ καὶ σκιλλητικὸν εἴη τὸ ὄξος, οὕτω μὲν ἂν οὐ διαιτημάτων μόνον\nἀλλὰ καὶ φαρμάκων ἁπάντων ὑπάρχοι τμητικώτερον,\nκαὶ προσήκει τοιούτῳ οἴνῳ χρῆσθαι καὶ ὄξει τοὺς\n ἄκρως τέμνειν καὶ λεπτύνειν βουλομένους ὅσον ἐν τῷ\nσώματι παχὺ καὶ γλίσχρον καὶ φλεγματῶδες ὑποτρέφεται\nπερίττωμα, ὧς ἔγωγε μυρίους οἶδα τἆλλα μὴ πάνυ\nκαλῶς διαιτωμένους ὑγιεῖς εἰς τέλος γενομένους ἐπὶ\nτῷ διὰ τῆς σκίλλης ὄξει τε καὶ οἴνῳ.",
        "112":"\n οὐ μὴν τούτου γ’ ἕνεκα καὶ αὐτὸν χρὴ τῶν ἄλλων ἀπάντων ἀμελεῖν,\nἀλλὰ γυμνασίοις τε χρῆσθαι τοῖς προσήκουσι καὶ τὰς\nτῶν εἰρημένων ἐδεσμάτων ποιότητάς τε καὶ ποσότητας\nἀκριβῶς παραφυλάττειν· ἄμεινον γὰρ οἶμαι διὰ πάντων\nτῶν ὠφελούντων ἰόντα θᾶττον ἐπιτυχεῖν τοῦ\n τέλους ἢ τοῖς χρηστοῖς τά πονηρὰ μιγνύντα μέχρι\nτέλους νοσηλεύεσθαι. \n",
        "113":"\n Καὶ μὲν δὴ καὶ ὁ τοῦ γάλακτος ὄρρος ἐκ τῶν λεπτυνόντων ἐστὶ πρὸς τῷ ὑπάγειν τὴν γαστέρα· χρῆσθαι\nτοίνυν αὐτῷ πολλάκις ἔκ τινων διαστημάτων\n \n \n\n \nἁρμόττει· τὸ μέντοι γάλα παχύνει πως ἤδη καὶ τούτου\nγὰρ τῶν ἐσχάτως παχυνόντων ὥσπερ βολβοὶ καὶ\nκοχλίαι καὶ τὸ ὄσπρια πανία καὶ ἐγκέφαλοι καὶ τῶν \n σπλάγχνων ἧπάρ τε καὶ σπλ·ὴν καὶ νεφροὶ ταῦτ’ οὔ",
        "114":"\n δὴ φυλάττεσθαι παραινῶ καὶ πρὸ τούτων τοὺς μύκητας\nκαὶ τωι ᾠῶν τά ἑφθά· τά γὰρ ῥοφητὰ καλούμενα\nμετρίως καχύνει, καθάπερ καὶ τὸ διὰ χόνδρου ῥόφημα\nπροσλαβὸν οὐκ ἀνήθου μόνον ἤ πράσου ἀλλὰ καὶ τινος \nτῶν ἀξιολόγως τεμνόντων οἷον ὑσσώπου καὶ γλήχωνος\nκαὶ θύμβρας καὶ πεπέρεως καὶ θύμου· ἀλλὰ πεπέρεως\n μὲν λεπτὸν ἐπιπάττειν ὠτῶ, τὰ δ’ ἄλλα συνεψεῖν.",
        "115":"\n καὶ\nμὶν δὴ καὶ εἴ κοτε δεήσειε γάλακτι χρῆσθαι, καὶ τοῦτο\nδιά τινος τῶν τοιούτων ἑψείσθω· μέλιτι δὲ μιγνύμενον \nγάλα τοῖς μὲν κατά θώρακα πάθεσιν ὀά ἀνεπιτήδειον,\nεἰς δὲ τά καθ’ ἧπάρ τε κα·ὶ σπλῆνα βλαβερώτατον ὅσα\nγε λεπτυνούσης χρῄζει διαίτης· ἀεὶ γὰρ τούτου χρὴ\nμεμνῆσθαι τοῦ κατ’ ἀρχὰς εὐθὺς εἰρημένου καὶ μὴ\nνομίζειν ἁπλῶς γεγράφθαι τὰ μόρια χωρὶς τοῦ πάσχειν κ’\n ὧς εἴρηται.",
        "116":"\n παχυχυμότατον <μὲν οὖν> γάλα τὸ τυρωδέστατον,\nοἷονπερ ἑαὶ τὸ βόειον καὶ τὸ τῆς ὑός,\nλεπτότατον δὲ [καὶ] <τὸ> ὀρρωδέστατον, οἷονπερ ἐστὶ\nτὸ ὄνειον, ἐν τῷ μέσῳ δ’ ἀμφοῖν τὸ τῆς αἰγός· ἀλλά\nτὸ μὲν ἑφθὸν παχυχυμότατόν ἐστιν· ἀναλίσκει γάρ ἡ \nἕψησις ἐξ αὐτοῦ τὸ λεπτότερόν τε καὶ ὀρρωδέστερον·\nεἰ δὲ καὶ μέλιτος ἢ ἀλῶν ἢ ἀμφοτέρων προσλάβοι,\n\n \n\n \nπολὺ δὴ μᾶλλον ἔτι λεπτότερον ἔσται.",
        "117":"\n ἐξ οὑν τῶν εἰρη- μένων εὔδηλον ὧς ὄνειον μὲν ὦμόν γάλα προσλαβὸν ἁλῶν ἢ μέλιτος ἥκιστα ἂν εἴη παχύχυμον, ὥστε \nοὐδὲ βλάψει τι τοὺς λεπτυνούσῃ διαίτῃ χρῆσθαι δεομένους·\n τὰ δ’ ἄλλα πάντα φυλάττεσθαι προσήκει. \n \n"
    },
    "work":"de victu attenuante",
    "original-urn":"urn:cts:greekLit:tlg0057.tlg019.opp-grc1",
    "edition":"Galenus, De Victu Attenuante"
}
{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00547.opp-grc1-simple",
    "text":{
        "0":"\n\n \n\n XLVII. \n\n Ἔχων τις δύο παῖδας πρὸς τὸν ἕτερον ἐχθρω-\n\nδῶς διέκειτο. ἀρρωστῶν ἐκέλευσε τ’ 03 παιδὶ ἐν\n\nταῖς διαθήκαις αὑτὸν μόνον ἐγγράφειν κληρο-\n\nνόμον. ὁ δὲ καὶ τὸν ἀδελφὸν ἔγραψεν. ὑγιάνας\n\nὁ πατὴρ καὶ εὑρὼν καὶ τὸν ἕτερον ἐγγεγραμμέ- \n\nνον ἀποκηρύττει τὸν ἐγγράψαντα. \n\n ἀλλ’ εἰ καὶ χαλεπὸς ἡμῖν πέφηνε μετὰ τὴν R IV 669\n\nνόσον ὁ πατὴρ καὶ τοιοῦτος οἷον οὐκ ἄν ποτε ἤλπισα,\n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nδιετέλει γάρ, ὦ δικασταί, τὸν ἐμὸν ἐπαινῶν τρόπον,\n\nὅμως οἶμαι δεῖν τοῖς θεοῖς ἔχειν χάριν, ὅτι διαπέφευγε\n\nμὲν τὸν κίνδυνον, πρᾶττ’ εἰν δὲ ἃ τῶν ὑγιαινόντων\n\nἐστὶ δύναται καὶ δικαστήρια καθίζειν καὶ ἐγκαλεῖν οἷς\n\n ἂν | ἐθέλῃ. καὶ γὰρ εἰ κατ’ ἐμοῦ πρώτου τοῖς\n\n ἀπὸ τῆς ὑγείας κέχρηται καὶ παρακελεύεταί γε ὑμῖν\n\nτῇ ψήφῳ τῆς οἰκίας ἐκβαλεῖν, ζῆν γε αὐτὸν ἔγωγε\n\nμᾶλλον ἂν ἠβουλόμην ἢ τεθνεῶτος μηδὲν αὐτὸς τοι-\n\nοῦτο παθεῖν.",
        "1":"καὶ οὐ μόνον γε τὸν τῆς ἀποκηρύξεως\n\n φόβον μετριώτερον ἂν ἡγησάμην τῆς τοῦ πατρὸς τε-\n\nλευτῆς, ἀλλ’ εἰ καὶ δυοῖν ἔδει συμβῆναι θάτερον, ἢ\n\nτοῦτον ἀπελθεῖν ἢ ἐμέ, τό γε μὴ τοῦτον προτιμότερον\n\nἂν ἐθέμην, τοῖς θεοῖς δέ. οἷς, ἡνίκα οὗτος ἔκαμνεν,\n\nηὐχόμην λῦσαί τε τὸ παρὸν κακὸν καὶ τῆς ἀρρωστίας\n\n ὡς τάχιστα ἀπαλλάξαι, τούτοις καὶ νῦν εὔχομαι διαλ-\n\nλάξαι τέ μοι τὸν θυμούμενον καὶ καταστῆσαι πρᾷον\n\nκαὶ δοῦναι ταύτην δευτέραν χάριν τότε μὲν τὴν νόσον\n\nπαύσαντας, ἐν δὲ τῷ δικαστηρίῳ τὴν ὀργὴν τοῦ πατρός. \n\n 3. Χάριν μὲν οὖν ἔχω καὶ τῶν ἐπιτηδείων τοῖς\n\n \n\n\n\n \n\n\n\nπολλοῖς καὶ τῶν γένει προσηκόντων οὐκ ὀλίγοις, οἳ\n\nταῦτα αἰσθόμενοι καὶ παρ’ ἡμᾶς ἀφίκοντο καὶ τὸν\n\nπατέρα πείθειν ἐπεχείρουν μὴ χαλεπαίνειν τοῖς πε-\n\nπραγμένοις ὧς συγγνώμην ἔχουσιν· ἐπαινῶ δὲ καὶ\n\nὑμᾶς, ὠ δικασταί, τῆς γνώμης, ἢν ἐσχήκατε τῆς αἰτίας \n\nἀκούοντες. εἰωθότων γὰρ ἐπιεικῶς τῶν δικαζόντων ἐν\n\nτοῖς πρὸς τοὺς παῖδας τῶν πατέρων ἀγῶσι μετὰ τῶν\n\nδιωκόντων γίγνεσθαι, κἂν μηδὲν ἐγκαλῶσί τι δίκαιον,\n\nὑμεῖς ἀκούοντες τῶν πρὸς τὸν ἀδελφόν μοι πεποιημέ-\n\nνων δῆλοι τοῖς προσώποις ἐγένεσθε μήτε μεμφόμενοι \n\nτὸ ἔργον ἕκαστός τε ταὐτὸν ἂν πράξας ἐν ὁμοίοις και-\n\nροῖς πρὸς ἀδελφὸν ἑαυτοῦ. καὶ πολλά γε ὑμῖν ἀγαθὰ\n\nγένοιτο χρηστοῖς τε οὖσιν οὕτω καὶ τῶν ὅρκων οὓς\n\nὀμωμοκότες κάθησθε | μηδὲν ἰσχυρότερον ποιου- \n\nμένοις.",
        "2":"δέομαι οὖν ὑμῶν φυλάξαι τε ἢν ἔχετε γνώ- \n\nμὴν καὶ παραινέσαι τῷ πατρὶ μηδὲν ἠδικῆσθαι νομί-\n\nζειν, εἰ πατήρ ἐστι παιδὸς εἰδότος τὸν ἀδελφὸν ἐλεεῖν.\n\nκαὶ γὰρ εἰ μὴ τοῖς τῶν ἄλλων ἠβουλήθη συγχωρῆσαι\n\nλόγοις πολλοῖς τε οὖσι καὶ μετὰ δεήσεων γιγνομένοις,\n\nἀλλ’ οὐ τά γε ὑμῖν ἀρέσκοντα δύναιτ’ ἂν ἀτιμάσαι. \n\n \n\n\n\n \n\n\n\n 5. Τὸ μὲν οὖν προσῆκον ἦν ἑορτὴν ἄγειν ἡμᾶς\n\nνῦν ἐπὶ τῷ τοῦτον διαπεφευγέναι τὴν νόσον καὶ θύειν\n\nμὲν σωτῆρσι θεοῖς, ἑστιᾶν δὲ καὶ τοὺς οἰκείους, τὰ δὲ\n\nπρὸς τοὺς ἔνδον δυσχερῆ πάντα ἀνῃρηκέναι καὶ τὴν\n\n περὶ τὸ σῶμα τύχην τούτῳ τιμᾶν· ἐπεὶ δὲ οὐκ ἔφθη\n\nῥαίσας ὁ πατὴρ καὶ τὴν πρώτην οἴκοθεν ἔξοδον ἐπ’\n\nἐμὲ πεποίηται καὶ τῆς ἐπ’ αὐτῷ λύπης ἄρτι πεπαυμέ-\n\nνης ἡμῖν ἑτέρας λύπης ἀφορμὴν ἀντεισάγει τοῖς οἶκοι\n\nτῷ ἐμὲ ζητεῖν ἀλλότριον αὑτοῦ τε κἀκείνων ἀποφῆναι,\n\n τί λοιπὸν πλὴν ὑμᾶς ἐμοὶ γενέσθαι βοηθοὺς ὁρῶντας\n\nὅτι τῷ μὲν πατρὶ πολλοὶ τῶν δεινῶν πάρεισιν εἰπεῖν\n\nδοῦναι δυναμένῳ λαβεῖν ἐπιθυμοῦντες, ἐγὼ δὲ αὐτός\n\nτε ἄπειρός εἰμι πραγμάτων καὶ δικῶν καὶ τὸν συνε-\n\nροῦντα οὐκ ἔχω χρημάτων τε ἀπορῶν καὶ οὐδενί πω\n\n τοιοῦτον προεισενεγκών;",
        "3":"ἔτι δὲ ὃς μόνος εἰκότως\n\nἂν καὶ συνεξητάζετό μοι καὶ συνικέτευεν ἀδελφὸς τὰ\n\nμὲν αἰσχυνόμενος, τὰ δὲ φοβούμενος οὐδὲ εἰσελθεῖν\n\nδεῦρο τετόλμηκεν ἐνθυμούμενος πρὸς τοῖς ἄλλοις, ὅτι\n\nμοι τηλικούτων αἰτία γέγονε κακῶν ἡ πρὸς αὐτὸν\n\n εὔνοια. \n\n 7. Ἐγὼ μὲν οὖν ἐβουλόμην σεσιγῆσθαι πάντα τὰ\n\nπεπραγμένα πρὸς ἀλλήλους ἡμῖν ἐν τῷ τελευταίῳ χρό-\n\n \n\n \n\n\n\n \n\n\n\nνῷ, καὶ γὰρ εἰ φιλοτιμίαν μοί τινα φέρει τὰ περὶ τὰς\n\nδιαθήκας, ἐφ’ αἷς ἐλαύνομαι τήμερον, ἀλλ’ ἥ γε περὶ\n\nτὸν ἀδελφὸν δυσχέρεια καὶ τὸ χαλεπῶς πρὸς αὐτὸν\n\nδιατεθῆναι τὸν πατέρα καὶ ὅσα τούτου τοῦ μέρους\n\nκέρδος ἂν ἦν ἡμῖν τοὺς πολλοὺς λανθάνοντα· τοῦ \n\nπατρὸς δὲ καὶ τῆς κατηγορίας οὐκ ἐώσης αὐτὰ | \n\nσιγᾶσθαι πειράσομαι μὲν αὐτῶν μνησθῆναι διὰ βρα-\n\nχέων, ἔστω δέ μοι καὶ τούτων αὐτῶν τῶν βραχέων\n\nἠναγκασμένῳ συγγνώμη. \n\n 8. Ἐγενόμεθα τούτῳ δύο παῖδες, ἐγώ τε ὁ νῦν φεύ- \n\nγων, ὦ δικασταί, καὶ ὁ δυστυχὴς ἀδελφός, πρεσβύτερος\n\nμὲν ἐγώ, νεώτερος δὲ ἐκεῖνος. ἐνιαυτὸς ἐν μέσῳ τῆς\n\nγενέσεως ἀμφοτέρων, ὥσθ’ ἡμῖν ὡσπερανεὶ διδύμοις\n\nκοινωνῆσαι συνέβη καὶ τροφῆς καὶ παιδείας καὶ σπου-\n\nδαίων καὶ τερπνῶν καὶ τῶν ἔνδον καὶ τῶν ἔξω, πάν- \n\nτῶν ἀπλῶς καὶ μικρῶν καὶ μειζόνων.",
        "4":"φοιτῶντες δὲ\n\nεἰς τὰς παλαίστρας καὶ τὰ διδασκαλεῖα μετ’ αἰδοῦς τε\n\nκαὶ εὐταξίας ἢ τοῖς εὖ γεγονόσι προσήκει ἐπῃνούμεθα\n\nμὲν αὐτοί, μακαρίζεσθαι δὲ τῷ πατρὶ παρὰ τῶν ἐν τῇ\n\nπόλει παρείχομεν, ὥσθ’ ὑπῆρχεν αὐτῷ γεγηθέναι τε \n\nκαὶ μετ’ εὐθυμίας διάγειν.",
        "5":"καὶ ταῦτα οὐ ψεύδο-\n\nμαι, ὦ πάτερ. οἶσθα γὰρ ὡς ἡδόμενος ᾔεις, ὁπότε σε\n\nπαραπέμποιμεν εἰς ἱερὰ ταῖς νουμηνίαις, ὁ μὲν ἔνθεν,\n\n \n\n \n\n\n\n \n\n\n\nὁ δὲ ἔνθεν βαδίζων, ὅτε σοι καὶ τὸ πλεῖστον τῆς εὐ-\n\nχῆς ἦν τὼ παῖδέ σοι τῆς οὐσίας κληρονόμω γενέσθαι\n\nκαὶ μηδένα δαίμονα μηδὲ φθόνον κινῆσαί τι τῶν παρ-\n\nόντων ἀγαθῶν.",
        "6":"ἀλλὰ σὺ μὲν ταῦτα ᾔτεις, χαλε-\n\n πὸν δὲ ἄρα ἦν νικῆσαι τοὺς βασκάνους. οὕτω γὰρ τῶν\n\nπραγμάτων προι·όντων καὶ δοκούντων ἡμῶν εὖ πράτ-\n\nτειν πλημμελεῖ μέν τι καὶ οὑμὸς ἀδελφός, δεῖ γὰρ τά\n\nγε ἀληθῆ λέγειν, καὶ μικρόν τι τῆς ἔμπροσθεν ἐκφέ-\n\nρεται τάξεως. τοῦτο δὲ ἁρπάσας ἄνθρωπός τις φάσκων\n\n εὔνους εἶναι τῷ πατρὶ προσελθὼν καὶ στενάξας ὧς δὴ\n\nσυναχθόμενος κατηγορῶν ἀπόντος τοῦ νέου μεγαλύνων\n\nτὸ σμικρὸν καὶ τοῦτο αἴρων τῷ λόγῳ φάσκων αἰσχύ-\n\nνεσθαι τοῖς ἡμετέροις κακοῖς ἄγριον ἐποίησεν ἄνθρω-\n\nπον οὐ τοιοῦτον.",
        "7":"καὶ ἧκεν εὐθὺς ἐχθρὸς τοῦ παι-\n\n δός. τῷ δὲ οὐκ ἦν οὐ στῆναι πλησίον, οὐκ εἰπεῖν τι\n\n πρὸς τοῦτον, οὐκ ἀκοῦσαί τι λέγοντος, | οὐ κοι-\n\nνωνῆσαι τραπέζης. καὶ πολλή γε τῷ πατρὶ χάρις ὅτι μὴ\n\nκαὶ τότε πρὸς ἀποκήρυξιν ὥρμησεν. οὕτως ὁ χρηστὸς\n\nἄνθρωπος ἐκεῖνος οὐκ ἀνίει τὴν ὀργὴν ἀκονῶν.",
        "8":"καὶ\n\n ἔμελλε δὴ καὶ ἐπ’ ἐμὲ. πορεύεσθαι τὸ πρῶτον ἐξεργα-\n\nσάμενος, οὔπω δὲ διαβεβλημένος ἐγὼ πεσὼν εἰς τοὔ-\n\nδαφος ἐδεόμην τοῦ πατρὸς μὴ πονηρὸν οὕτω νομίζειν\n\nτὸν υἱὸν μηδὲ τὴν τῶν συκοφαντούντων κακοήθειαν\n\nπιστοτέραν ποιεῖσθαι τῆς ἀληθείας. αὐτὸς γοῦν ἔφην\n\n \n\n\n\n \n\n\n\nὁ συνὼν ἐγὼ καὶ συνεζευγμένος καὶ πάντα εἰδὼς\n\nἐπιτιμᾶν μὲν αὐτῷ, τοσαύτην δὲ οὐ συνειδέναι κακίαν.\n\nκαὶ ἄμα ἠξίουν τοὺς διαβάλλοντας εἰς μέσον ἐλθεῖν\n\nκαὶ μὴ φεύγειν τὸν ἔλεγχον μηδὲ ἐξ ἀφανῶν βάλλειν. \n\n 14. τούτοις καὶ τοιούτοις λόγοις ἐμοῦ χρωμένου καὶ \n\nτοῦ πατρὸς ἴσως ἂν ἐνδόντος ἐμπίπτει ποθὲν ἐκεῖνο\n\nτὸ τῆς νῦν αἴτιον ἀποκηρύξεως νόσημα. καὶ ἦμεν ἐν\n\nδάκρυσιν ἅπαντες, ἡ μήτηρ, ὁ τότε ἐγὼ φιλούμενος,\n\nὁ προσκεκρουκὼς ἀδελφός, ᾦ μέγιστον ἦν τῆς συμ-\n\nφορᾶς τὸ μὴ ἔχειν εἰσελθεῖν παρὰ τὸν κάμνοντα μηδὲ \n\nθιγεῖν ἐγγύθεν μηδὲ ταῖς χερσὶ θεραπεῦσαι τὸ σῶμα.\n\n",
        "9":"τῆς νόσου δὲ φοβούσης ἐδόκει γε δεῖν τῷ πατρὶ\n\nδιαθήκας ποιεῖσθαι καὶ καλέσας με καὶ παρακαθισά-\n\nμενος καὶ τοὺς ἄλλους ἀπελθεῖν κελεύσας ἐγὼ σέ\n\nφησιν ἄξιον εἶναι νομίζω μόνον τῶν ἐμῶν κλη- \n\nρονομεῖν. καίτοι πρότερόν γε οὐχ οὕτως ἐγνώ-\n\nκειν, ἀλλ’ ὥσπερ εἶναί μοι δύο παῖδας, οὕτω\n\nδύο γενέσθαι καὶ τὴν οὐσίαν μέρη, νῦν δὲ ὁ\n\nσὸς ἀδελφὸς κωλύει ταῦτα οὕτω γενέσθαι μὴ\n\nπάντα τὰ | σὰ μιμούμενος, ἁλιὰ διδούς τι- \n\nσιν ἀφορμὰς τῶν καθ’ ἑαυτοῦ λόγων· ταῦτα, \n\nἔφη, δέδοκται. ταῦτα γράφε.",
        "10":"ἐγὼ δέ, ὦ δικασταί,\n\n \n\n \n\n \n\n\n\n \n\n\n\nταῦτα ἀκούσας καὶ δακρύων ἐμπλήσας τὸ γραμματεῖον,\n\nπῶς ἂν ὑμῖν εἴποιμι τὸ πεπραγμένον; οὐκ ἐδυνήθην\n\nπεισθῆναι μὴ εἶναί μου τὸν ἀδελφὸν ἀδελφόν, ἀλλ’\n\nεἰδὼς αὐτὸν ἐκ τῆς αὐτῆς ὄντα μοι μητρὸς καὶ ταὐτοῦ\n\n πατρὸς καὶ παντὸς τοῦ περὶ ταῦτα δικαίου κατασχόν-\n\nτος μου τήν τε γνώμην καὶ τὴν δεξιὰν ἐνέγραψα ταῦ-\n\nτα ἅπερ ἂν καὶ ὁ πατήρ, εἰ πρὸ τῆς ὀργῆς διαθήκας\n\nἔγραφε.",
        "11":"τούτων δὲ γεγενημένων ἔδραμον εὐθὺς\n\nἐπὶ τοὺς νεώς, εἵπετο δὲ καὶ ὁ δυστυχὴς ἀδελφός, καὶ\n\n παρὰ τῶν θεῶν προσκείμενος τοῖς ἕδεσιν ᾔτουν ὑγιᾶ-\n\nναι τοῦτον ἡμῖν, ὅπως ἂν τῶν ἄλλων ἀγαθῶν ἐμέ τε\n\nἐπαινέσῃ καὶ πρὸς τοῦτον διαλλαγῇ. καὶ τῆς ὑστεραίας\n\nἠκούομεν τῶν ἰατρῶν τὰ βελτίω λεγόντων καὶ ὡς\n\nὕπεισιν ἐλπίδες, εἶτα ὡς νενίκηται τοῦ κακοῦ τὸ πλέον,\n\n εἶτα ὡς ἅπαν.",
        "12":"καλεῖ δή με πάλιν καὶ τὰς διαθήκας\n\nκελεύει φέρειν, ἀναγνοὺς δὲ καὶ συγγενόμενος ἀνθρώ-\n\nποις οἶς διιστάναι τὰς συγγενείας ἡδὺ μιαρὸν καὶ πο-\n\nνηρὸν καὶ θεοῖς ἐχθρὸν καὶ τὰ τοιαῦτα ὠνόμαζε καὶ\n\nἔγωγέ φησιν ἐξελῶ καὶ ἀποκηρύξω. καὶ ᾤμην εἰ-\n\n ναι τὰ τοιαῦτα λόγον, μὴ γὰρ ἄν ποτε γράμμα οὕτω\n\n \n\n\n\n \n\n\n\nκαλὸν ἄξιον νομίσαι δίκης. ὁ δὲ ἔμελλεν ἄρα τοῖς\n\nπαροξύνουσι καὶ τοὖργον αὐτὸ χαριεῖσθαι. καὶ νῦν\n\nἠκούετε κατηγοροῦντος αὐτοῦ. \n\n 19. Νόμος γάρ μοι δέδωκεν ἀποκηρύττειν\n\nφησίν. οἶδα καὶ ἐπαινῶ γε τὸν νόμον βοηθοῦντα πα- \n\nτράσιν ἀδικουμένοις οἱ δικαίως | ἂν μετὰ τοὺς \n\nθεοὺς ὑπὸ τῶν παίδων τιμῷντο. ἃ τοίνυν πεπόνηταί\n\nμοι περὶ αὐτὸν παρὰ πάντα τὸν χρόνον τί δεῖ καθ’\n\nἕκαστον λέγοντα ἐνοχλεῖν ἀρκούσης εἰς μαρτυρίαν τοὐ-\n\nμοῦ τρόπου τῆς διαθήκης τοῦ πατρός;",
        "13":"οὐ γὰρ ἄν, \n\nεἰ μὴ καὶ φιλοπάτορα καὶ παιδείας ἐπιθυμητὴν καὶ\n\nκρείττονα ἡδονῶν καὶ πρεσβυτέρους αἰδούμενον καὶ\n\nπρᾷον καὶ φιλόπονον καὶ ἴσον ἀπέχοντα τοῦ τε ἀνα-\n\nλίσκειν καὶ τοῦ κερδαίνειν κακῶς, εἰ μὴ ταῦτά τε\n\nσυνῄδει καὶ τἄλλα πάντα ἁπλῶς ἃ τῶν ἀγαθῶν ἐστιν, \n\nοὐκ ἂν ὅλης τῆς οὐσίας ἐποίει κύριον.",
        "14":"ἀλλ’ ὅμως\n\nὃν οὐδεπώποτε ἐμέμψατο νῦν ἀποκηρύττει λέγειν ἔχων\n\nοὐδὲν τοιοῦτον οἷά τινες ἤδη λέγοντες ἔδοξαν εἰκότως\n\nἀγανακτεῖν. ἐγὼ γὰρ ἤδη τινὰ τοῦτο πεπονθότα ἰδὼν\n\nἠρόμην τινὰ τῶν πλησίον ὅ τι ἁμάρτοι. ὁ δὲ ἑταίραν \n\nἔφη τρέφει τοῦ πατρὸς καταφρονῶν. ἑτέρου ταὐτὸ\n\n \n\n \n\n \n\n\n\n \n\n\n\nπεπονθότος πάλιν ἠρόμην. καί τις εἶπεν οἶνον πολὺν\n\nεἶναι τὴν πρόφασιν. ὁ δέ τις εἰσελθὼν ἐβόησεν· ἄν-\n\nδρες δικασταί, ἐν ὄρνισι καὶ κύβοις ὁ παῖς\n\nμοι διατρίβει τῶν σπουδαίων πράξεων ὀλιγω-\n\n ρῶν καὶ ἔστι χαλεπὸς τοῖς ἡλικιώταις καὶ παίει\n\nτοὺς ἐντυγχάνοντας. ἐγένετο καὶ πρὸς ἀδελφὸν\n\nμῖσος ἀποκηρύξεως αἴτ’ ἴον, καί τις ἐξέβαλεν υἱὸν\n\nαἰσθόμενος ὧς ἥδιστα ἂν ἴδοι τεθνεῶτα τὸν ἀδελφόν. \n\n 22. Τί οὖν ἀδικῶ τούτων ἢ τί τούτοις παραπλή-\n\n σίον; τούτων μὲν οὐδέν φησιν, ἕτερα δὲ ἐμοῦ\n\nβουλομένου σὺ γέγραφας ἕτερα καὶ δύο ἐποίη-\n\nσας ἀνθ’ ἑνὸς κληρονόμους, σαυτόν τε καὶ τὸν\n\n ἀδελφόν. ἀδελφὸν | λέγεις; καὶ τί θαυμαστόν;\n\nτοὐναντίον γὰρ ἔδει θαυμάζειν, εἰ κύριος ἐγὼ τῶν\n\n γραμμάτων καταστὰς πονηρὸς εἰς ἐκεῖνον ἐν οἶς ἔγρα-\n\nφον ἐγιγνόμην.",
        "15":"εἰ μὲν οὖν ἔχεις, ὦ πάτερ, ἐπιδεῖ-\n\nξαί με τῇ πρὸς σὲ δυσμενείᾳ τοῦτο πεποιηκότα, λάμ-\n\nβανε δίκην, μὴ τὴν νυνὶ ταύτην, μικρὰ γάρ, ἀλλ’\n\nἀπόκτεινον· εἰ δ’ οὐκ ἂν ἔχοις κακίσαι τὴν γνώμην\n\n οὐδ’ εἰπεῖν ὅτι ταῦτα πολεμῶν ἐμοὶ πεποίηκε,\n\nπῶς διαβάλλεις ἔργον οὗ μέμψασθαι τὴν αἰτίαν οὐκ\n\nἔχεις;",
        "16":"καὶ ἐν τοῖς φονικοῖς νόμοις οὕτω κρίνεται\n\nτὰ πράγματα. οὐ δυοῖν ἀνδροφόνοιν ὁ μὲν φυγὼν\n\n \n\n \n\n\n\n \n\n\n\nκατέρχεται, ὁ δὲ φεύγει καθάπαξ αὑτοῦ καταγνοὺς ἤ\n\nμὴ τοῦτο ποιήσας ἀποθνήσκει μένων; τί τούτων αἴτιον;\n\nἆρ’ ὅτι μᾶλλον οὗτος ἢ ’κεῖνος ἀπέκτονεν; οὔ, οὐκ\n\nἔστι γὰρ ἧττον ἢ μᾶλλον ἀποθανεῖν, ἀλλ’ ὅτι τῷ μὲν\n\nἐκ προνοίας ἐτολμήθη τὸ ἔργον, τῷ δὲ οὐ βουλομένῳ \n\nἀτυχῆσαι συνέβη.",
        "17":"διὰ τοῦτο τὸν μὲν ὁ νόμος μισεῖ,\n\nτὸν δὲ ἐλεεῖ. κἂν ἀμύνηταί φησιν, ἐξέστω, κἂν ἐν\n\nμάχη νομίσας τὸν οἰκεῖον πολέμιον κτείνῃ, μὴ\n\nἔστω δίκη. τοσοῦτον ἐν τοῖς ἔργοις ἡ γνώμη δύναται.\n\nκαὶ πρὸς αὐτὴν εἰώθαμεν βλέποντες τὸ πεπραγμένον \n\nἢ χρηστὸν ἢ πονηρὸν ἡγεῖσθαι.",
        "18":"κατὰ τοῦτο τοίνυν,\n\nὦ πάτερ, τὸ δίκαιον καὶ νῦν ἐμοὶ δίκασον. ἐγὼ ταῦ-\n\nτα ἔγραφον ἐφ’ ὕβρει τῶν σοὶ δοκούντων καὶ\n\nκρείττων εἶναι βουλόμενος τοῦ πατρός, σὲ δὲ\n\nἀσθενέστερον τῶν ἀρεσκόντων ἐμοί; ταῦτ’ ἔλεγες \n\nἀεὶ περὶ ἐμοῦ πρὸς τοὺς δημότας, ταῦτα πρὸς τοὺς\n\nφυλέτας, ταῦτα πρὸς τοὺς πολίτας, ταῦτα πρὸς τοὺς\n\nξένους, οὐ τὸν ἐπιεικῆ καὶ πρᾷον, οὐ τὸν αἰδοῦς γέ-\n\nμοντα, οὐ τὸν τῆς μητρὸς κατήκοον, οὐ τὸν τοῦ πα-\n\nτρός, οὐ τὸν τῶν παιδαγωγῶν; ἐξαίφνης οὖν ἐγὼ περὶ \n\n \n\n \n\n\n\n \n\n\n\nσὲ κακός; καὶ λυπεῖν ᾑρούμην οὐ προλελυπημένος, ὃς\n\n οὐδὲ προλυπηθεὶς ἀντιλυπεῖν ἐβουλόμην; εἰ μὲν |\n\nμανείς, πῶς ἀπαιτοῦμαι δίκην; εἰ δὲ σωφρονῶν, οὐ\n\nσωφρονοῦντος τὰ τοιαῦτα. \n\n 27. Ἀλλὰ τί δὴ παθὼν οὐκ ἐν οἷς ἐκέλευες ἔμενον\n\nοὐδὲ μόνος ἠξίουν κληρονομεῖν; ᾤκτειρα, ὦ πάτερ,\n\nδυστυχοῦντα ἀδελφόν, οὐ γὰρ ὀκνήσω γε τἀληθῆ πολ-\n\nλάκις εἰπεῖν, καὶ οὐχ οἷός τε ἐγενόμην τῆς διαθήκης\n\nἐκβαλεῖν, ἀλλ’ ὥσπερ ἀκούειν ἡγούμην τῆς Φύσεως\n\n βοώσης· ἔγγραφε καὶ τὸν ἀπὸ τῶν αὐτῶν σοι\n\nγονέων, ὥσθ’ ἡ μὲν χεὶρ ἐμή, πάτερ, ἡ δὲ ἀνάγκη\n\nτῆς δαίμονος, ἧς τοὺς νόμους οἱ μὲν χρηστοὶ τηροῦ-\n\nσιν, οἱ δὲ χείρονες παραβαίνουσιν.",
        "19":"ἐμοὶ δὲ ἡ τῶν\n\nνόμων ἐκείνων αἰδὼς συνηυξήθη, δι’ οὕς, εἴ τις σοὶ\n\n τῶν πολεμίων ἐπίοι, δέξομαι ῥᾳδίως ὑπὲρ σοῦ τὴν\n\nπληγήν, τῶν αὐτῶν δ’ ἂν καὶ ἡ μήτηρ τυγχάνοι. ἆρ’\n\nοὖν μοι δώσεις καὶ τρίτον εἰπεῖν ὡς καὶ τὸν ἀδελφὸν\n\nτοῦτον αὐτὸν ῥυόμενος πέσοιμ’ ἂν ἡδέως; οὐ γὰρ\n\nὀνόματα ἀπλῶς ἡγοῦμαι τὰς προσηγορίας ταύτας, τὸν\n\n \n\n \n\n \n\n\n\n \n\n\n\nπατέρα καὶ τὴν μητέρα καὶ τὸν παῖδα καὶ τὸν ἀδελ-\n\nφόν, ἀλλ’ ἐν ἑκάστῳ τούτων τοῦ στέργειν ἀλλήλους\n\nἀνάγκην τινὰ ἐγκεῖσθαι.",
        "20":"ἠλέουν τὸν ἀδελφὸν καὶ\n\nπρὸ τῶν διαθηκῶν, ἠλέησα καὶ ἐν τῷ καιρῷ τῶν δια-\n\nθηκῶν, εἰ μηδὲ αὐτῷ ἡ νόσος τὰς διαλλαγὰς ἔπραξεν. \n\nεἶδον ἀποστερούμενον οὐ τοῦ ἡμικληρίου μόνον, ἀλλὰ\n\nκαὶ τῆς ἐπιτιμίας αὐτῆς. εἰ γὰρ σὺ μὲν ἐτεθνήκεις, ὁ\n\nδὲ μετεῖχε μηδενός, αἱ διαθῆκαι δὲ ἀνεγινώσκοντο, τὰ\n\nγράμματα δὲ οὐκ εἶχε τὸν ἀδελφόν, τίς ἂν ἦν ὁ λοι-\n\nπὸς αὐτῷ βίος; πρὸς τίνα ἂν ἀντέβλεψεν ἢ νέων ἢ \n\nπρεσβυτέρων; ἐπὶ ποίου δ’ ἂν ἐφάνη βήματος; τίνα\n\nδ’ ἂν εἶπεν ἐν τῷ δήμῳ λόγον; πῶς δ’ ἂν ἠξίου τῶν\n\nκοινῶν ἔχειν τὸ ἴσον ἐπὶ τῶν πατρῴων τοῦτο οὐκ\n\nἐσχηκώς; πρεσβείαν δ’ ἂν τίς ἐνεχείρισε; | στρατη- \n\nγὸν δ’ ἂν τίς ἐχειροτόνησεν; ἐκ τίνων δ’ ἂν ἔγημε; \n\nπαισὶ δ’ ἂν αὑτοῦ πῶς ἐπετίμησε;",
        "21":"ταῦτα πάντα,\n\nὦ πάτερ, ἐξ ἑνὸς ἐκείνου τῶν διαθηκῶν ἐφύετο, καὶ\n\nοὐκ ἦν, ὧς ᾤου, στέρησις χρημάτων μόνον, ἀλλὰ καὶ\n\nτῆς παρρησίας. τοῦτο αὐτῷ τὴν γλῶτταν ἀπέτεμνε,\n\nτοῦτο τὸ στόμα ἐνέφραττε, τοῦτο τῆς πατρίδος ἐξέ- \n\nβάλλε. ταῦτα ὁμοῦ με πάντα εἰσῆλθε, ταῦτα τὸν ἔλεον\n\n \n\n \n\n \n\n\n\n \n\n\n\nἤθροισεν. ὑπὸ τούτων ἡγοῦ σοι τὴν διαθήκην γεγρά-\n\nφθαι.",
        "22":"τοὺς δὲ τοιούτους ἀνθρώπους σώζοιτ’ ἂν\n\nὑμεῖς εἰκότως, ὦ δικασταί, μᾶλλον ἢ ἀπολλύοιτε νομί-\n\nζοντες τὸν μὲν περὶ τοὺς αὑτοῦ χρηστὸν ἴσως ἂν καὶ\n\n περὶ τοὺς ἄλλους γενέσθαι, τὸν δὲ εἰς ἐκείνους ὠμὸν\n\nκοινὸν ἀπάντων ἐχθρὸν εἶναι. ἀλλ’ ἐγὼ τὸν ἀδελφὸν\n\nοὐκ ἐλεήσας πολίτην ἂν ἠλέουν; εἰ δὲ μὴ πολίτην,\n\nμέτοικον; εἰ δὲ μὴ μέτοικον, ξένον; εἰ δὲ μὴ τοὺς παρ’\n\nἡμῖν, τῶν ἄλλων τινὰς Ἑλλήνων; εἰ δὲ μὴ Ἕλληνα,\n\n βάρβαρον ἄν; ὁ δὲ μηδένα ἀνθρώπων<ἐλεῶν> δικαίως ἂν\n\nκατορύττοιτο ζῶν.",
        "23":"οὐχ ἑώρακας ἐν πολέμοις, ὦ πάτερ,\n\nτοὺς δι’ ὅπλων ἐλθόντας ὑπὸ τῶν κεκρατηκότων θα-\n\nπτομένους πολλάκις; διὰ τί; ὅτι μετὰ τὴν μάχην ὁ\n\nπράξας κακῶς ἐλεεῖται. πολεμίων οὖν ἐλεουμένων αὐ-\n\n τὸς ἂν ἦν εἰς ἀδελφὸν ἀνελέητος;",
        "24":"πατὴρ ἦν ὁ\n\nχαλεπαίνων, ἀλλ’ ὁ τῆς ὀργῆς πειρώμενος ἀδελφός. ὁ\n\nμὲν ζημιῶν, οὗτος δὲ κολαζόμενος. ὁ τοίνυν οἶκτος\n\nἐκεῖνος ἐμὲ καθεῖλκεν ἐπὶ τὸ πονοῦν. ὥσπερ γάρ, εἰ\n\nκίνδυνός τις ἀμφοῖν ἐπήρτητο καὶ βοηθεῖν ἀμφοτέροις\n\n μὲν οὐκ ἐνῆν, θατέρῳ δέ, τὸ τὸν πατέρα σώζειν ἐνίκα\n\nἄν, οὕτω νῦν τοῦδε μὲν ἀγριαίνοντος, ἐκείνου δὲ ὄντος\n\nἐν συμφοραῖς τὸ πιεζόμενον παρεκάλει τὴν ῥοπήν. \n\n 34. Ἀναμιμνήσκου δέ, ὦ πάτερ, ὡς παῖδες ὄντες\n\nκομιδῆ καὶ τὰ τῶν τηλικούτων ἁμαρτάνοντες, ὁπότε\n\n \n\n \n\n\n\n \n\n\n\nἀπειλήσαις, κατεφεύγομεν ἐπὶ τὴν μητέρα, ἡ δὲ ἐδέ-\n\nχετό τε καὶ ἐπεκούρει καὶ ἐδεῖτο μὴ τύπτειν, καὶ συγ-\n\nγνώμην εἶχες. τοιοῦτο δή τι καὶ τὸ νῦν· σὺ μὲν\n\nἠγανάκτεις, τῷ δ’ ἦν ὁ | κίνδυνος μέγας, ἐγὼ δὲ \n\nἐβοήθουν ἀδελφὸς ὤν. σύγγνωθι δὴ καὶ νῦν.",
        "25":"εἰ \n\nμὲν γὰρ ἐνῆν ὁμοῦ καὶ μεταδοῦναι τοῦ κλήρου καὶ\n\nμὴ καὶ τὸν αὐτὸν γεγράφθαι τε καὶ μὴ γεγράφθαι\n\nκληρονόμον, ὥστ’ ἐξεῖναί σοί τε χαρίζεσθαι κἀκεῖνον\n\nπροσίεσθαι, πάντων ἐγὼ θρασύτατος τοῦ μὲν φροντί-\n\nσας, τὸ δὲ παριδών· εἰ δ’ αἵρεσις ἦν ἢ τοῖς σοῖς προσ- \n\nἔχειν ῥήμασιν ἣ τὴν τοῦ διαβεβλημένου θεραπεῦσαι\n\nτόχην, εἰκός τί με νόμιζε πεπονθέναι πρὸς ἐκείνην\n\nἀποκλίναντα καὶ τῇ φύσει τοῦ πράγματος, μὴ τῷ παιδὶ\n\nπροστίθει τὴν αἰτίαν. \n\n 36. Οὐ τοίνυν ἔστιν εἰπεῖν ὧς ἓν τοῦτ’ ἦν ἐν τῷ 15\n\nτότε γενομένῳ μόνον τὸ τὸν ἀδελφὸν ἐλέου τυχεῖν,\n\nἄλλο δὲ οὐδέν, ἀλλ’ ἦν ἕτερον, ὦ δικασταί, μέγα. τί\n\nτοῦτο; τὸ καὶ τὸν πατέρα μοι τὴν χείρω δόξαν δια-\n\nφυγεῖν. ἐνενόουν γὰρ τοὺς ἐσομένους λόγους, ἑώρων\n\nτὰς αἰτίας ἃς ᾐτιῶντ’ ἂν τῶν πατέρων οἱ ἐπιεικέστε- \n\nροι· ἰοὺ ἰοὺ τῆς χαλεπότητος. οὐδ’ ἡ τελευτὴ\n\nπροσιέναι δοκοῦσα τὴν ὀργὴν ἐπράυνεν, ἀλλ’\n\nᾠήθη δεῖν αὐτὴν καὶ κάτω φέρων ἐλθεῖν.",
        "26":"ταῦ-\n\n \n\n \n\n \n\n\n\n \n\n\n\nτὰ ᾔδειν ἥξοντα καὶ ὡς κατηρᾶτ’ ἂν ὁ παριὼν τὸν\n\nτάφον. ταῦθ’ ὅπως μὴ γένοιτο προὐνοούμην. διὰ τοῦθ’\n\n ὅπερ ἐξῆν ὕστερον | δωρεὰν διδόναι τῶν διαθη-\n\nκῶν ἐποίουν ἀμφοτέροις εὑρίσκων τουτὶ λυσιτελοῦν.\n\n τί οὖν ἠδίκουν ἐκ τῶν αὐτῶν ἀδελφῷ καὶ πατρὶ\n\nβοηθῶν; \n\n 38. Ἄξιος γὰρ ἦν φησι ταύτην δοῦναι τὴν\n\nδίκην. καὶ εἶπεν ἐν ὑμῖν τὸ ἁμάρτημα τοῦ νέου. ἐγὼ\n\nδὲ ὡς μὲν οὐκ ἠμελήθη τι τἀδελφῷ τῶν δεόντων, οὐκ\n\n ἂν ἀντείποιμι καὶ διελέχθην γε πρὸς αὐτὸν οὐκ ὀλι-\n\nγάκις, ὡς οὐδαμοῦ ῥαθυμητέον, καὶ οἶμαί γε αὐτὸν\n\nκαὶ πεποιηκέναι βελτίω, νέοι δέ, ὠ δικασταί, γεγενη-\n\nμένοι πάντες ὑμεῖς καὶ νέους τρέφοντες υἱεῖς ἴστε που\n\nτὴν τοιαύτην ἡλικίαν οὐ δυναμένην ἀναμάρτητον εἶναι,\n\n ἀλλ’ ὁ μὲν μᾶλλον, ὁ δὲ ἧττον, πάντως δὲ ἕκαστος\n\nἁλίσκεταί που καὶ μωραίνων.",
        "27":"καὶ τί θαυμαστόν,\n\nὅπου γε καὶ τὸ γῆρας οὐ πανταχοῦ φυλάττει τὸν\n\nκόσμον, ἀλλ’ ἤδη καὶ τούτων πολλοῖς ὧν ἔδρασαν\n\n \n\n\n\n \n\n\n\nμετεμέλησε καὶ τὸν αὐτὸν εὕροις ἂν γέροντά τε καὶ\n\nἐπιτιμώμενον; ἔστι δὲ οἷς καὶ τούτων αὐτῶν ὑπῆρξε\n\nσυγγνώμης τυχεῖν. ἡ συγγνώμη γάρ, ὦ δικασταί, τοῖς\n\nμὲν νέοις ὧς νέοις, πρεσβυτέρῳ δὲ ὡς ἀνθρώπῳ δί-\n\nδοται. θεῶν γάρ, οἶμαι, μόνων τὸ κρείττους ἢ ἁμαρτά- \n\nνεῖν εἶναι.",
        "28":"οὐκ εἶδες πώλους, ὦ πάτερ, καὶ σκιρ-\n\nτῶντας καὶ θορυβοῦντας τὸν ἱππέα καὶ οὐ παρὰ τοῦτο\n\nδοκοῦντας ἀχρήστους τε εἶναι καὶ ἀπορριπτουμένους;\n\nἀλλ’ ἤδη τινὸς ἀκήκοα τῶν τὰ τοιαῦτα δεινῶν τούτους\n\nεἶναι τοὺς γενναίους τὴν φύσιν. τοιγαροῦν μικρὸν \n\nἀνασχόμενοι τῶν σκιρτημάτων τῆς νεότητος παρελθού-\n\nσης χρῶνται πρὸς τὰ ἔργα σωφρονοῦσί τε ἤδη καὶ\n\nπολὺ τοὺς ἄλλους νικῶσιν.",
        "29":"ἔφυγέ τι τῶν ἐπιπό-\n\nνων ὁ παῖς, παῖς γὰρ ἦν καὶ δεῖ τῶν τηλικούτων τοὺς\n\nμὲν φιλοπόνους θαυμάζειν τε καὶ πρεσβυτέροις ἐοικέ- \n\n’ναι νομίζειν, τοὺς δὲ ῥᾳθυμοτέρους ἐπαινεῖν μὲν | \n\nμή, νομίζειν μέντοι τὰ τῆς ἡλικίας ποιεῖν. εἰ μὲν οὖν\n\nοὐδ’ ἐνὶ συγγνώσῃ τῶν πάντων, ὅρα εἴ τις ἀποδέξεται\n\nκαὶ ταῦτα ζῶν ἐν δημοκρατίᾳ· εἰ δὲ εἰσὶν οἷς προσήκει\n\n \n\n \n\n\n\n \n\n\n\nτούτου τυγχάνειν, τίνας πρὸ ἡμῶν τῶν νέων ἄξιον; \n\n 42. ἔδει δοῦναι δίκην τὸν υἱόν; ἐδεδώκει καὶ ταύτην,\n\nὡς ἐγὼ φαίην ἄν, οὐ μικράν· ἀπεστερήθη τῶν παρὰ\n\nσοῦ λόγων χρόνον πολύν, ἤκουσεν ἀγγελλόντων ἀπει-\n\n λάς, φόβῳ συνέζησεν, ὤφθη παρὰ τῶν οἰκετῶν τρέμων,\n\nοὐ μετέσχε τραπέζης, ἔδεισεν ὑπὲρ μειζόνων, ἤνεγκε\n\nδιακόνων ὕβριν, ἐν νυξὶν ἠγρύπνησεν, ἐν ἡμέραις\n\nἔκλαυσε, τοῦ σώματος αὐτοῦ ἀνάλωσεν ἡ λύπη.",
        "30":"τί\n\nτούτων ἔδει ζητῆσαι πλέον καὶ ταῦτα ἐπ’ αἰτίαις οὐ\n\n πάνυ μεγάλαις, ὥς φησιν αὐτὸς ὁ πατὴρ ὁ χαλεπήνας\n\nμέν, οὐκ ἀποκηρύξας δέ; καίτοι εἴ τι τῶν δεινοτέρων\n\nἐπέπρακτο, πάντως ἂν ἐπὶ τοῦτο ἧκεν. οὐ γὰρ δὴ\n\nφήσειεν ἂν ὡς οὐκ οἶδεν ἀποκηρύττειν. ὃς γὰρ ἀδελ-\n\nφοῦ φιλανθρωπίαν πρὸς ἀδελφὸν τούτου νενόμικεν\n\n ἀξίαν, τί ποτ’ ἂν ἔδρασεν ἐν αἰσχίστοις ἐκεῖνον λαβών; \n\n 44. τοῦτό με μάλιστα, ὦ πάτερ, ἔπεισε τῶν ἴσων\n\nἀξιῶσαι τὸν ἀδελφὸν τὸ καὶ παρὰ σοὶ μικρὰ κεκρίσθαι\n\nτὰ ἡμαρτημένα. σημεῖον γὰρ ἦν τοῦτο τοῦ προιόντα\n\nτὸν χρόνον πάντως ἂν ποιῆσαι διαλλαγάς. ἃ οὖν ἡγού-\n\n μὴν σε σωθέντα δώσειν, ταῦτα αὐτὸς ἔδωκα νομίζων,\n\nεἰ διαφύγοις τὴν νόσον, ἐπαίνου τεύξεσθαι παρὰ σοῦ\n\nτῇ προσθήκῃ. καὶ ὡς ταῦτα ἤλπιζον μάθοις ἂν ἐκεῖθεν. \n\n 45. τῶν μὲν γὰρ μάντεων οὐδεὶς προειρήκει τὴν τε-\n\n \n\n \n\n \n\n\n\n \n\n\n\nλευτήν, οἱ δ’ ἰατροὶ παρῄνουν εὔχεσθαι, τὸ δὲ μέλλον\n\nἄδηλον ἦν. οὕτως οὖν ἐνέγραφον ὡς οὐ πάντως σε\n\nλήσων, ἀλλ’ ὧς, εἰ τύχοι, τά τε γράμματα καὶ τὸ πε-\n\nπραγμένον ὕστερον εἰσομένου. ὁ δὴ τοῦτο προσδοκῶν\n\nτὸ μὴ δόξειν ἀδικεῖν, εἰ γνωσθείη, | ταῦτα δή \n\nπου ἔγραφεν. \n\n 46. Ἐβουλόμην μὲν γὰρ αὐτόν φησιν ὑπὸ\n\nπενίας γενέσθαι βελτίω. τί δ’, εἰ χείρων ὑπ’ αὐ-\n\nτῆς ταύτης ἐγένετο; καλὸν ἦν παρὰ σοῦ δεδόσθαι τῇ\n\nκακίᾳ τὴν ἀφορμήν; ἢ οἴει, πάτερ, τὸν μὲν πλοῦτον \n\nπανταχοῦ κακίαν ἐμποιεῖν, τὴν ἀρετὴν δὲ πανταχοῦ\n\nμετὰ τῆς πενίας εἶναι; οὐκ ἔστιν, ἀλλ’ ἔνι καὶ πλούτῳ\n\nχρήσασθαι καλῶς καὶ πενίαν γενέσθαι τοῦ πλουτεῖν\n\nκακίας μᾶλλον αἴτιον, ὅσῳ πλοῦτος μὲν ἁμαρτάνειν\n\nβουλομένῳ χορηγεῖ, πενία δὲ καὶ τὸν οὐ βουλόμενον \n\nἀναγκάζει.",
        "31":"εἰ γὰρ ἐθέλεις σκέψασθαι τοὺς ἱεροσύ-\n\nλους καὶ τοιχωρύχους καὶ ὅσοι κινοῦσι θήκας καὶ ὅσοι\n\nτὴν ὥραν πωλοῦσι καὶ κλέπτας καὶ λωποδύτας καὶ\n\nὅλως τοὺς ἐπὶ κέρδεσιν ἀδικοῦντας, ἐκ τῶν ἀπόρων\n\nεὕροις ἂν πλείους ἢ ὅσοι ἐν ἀφθόνοις ζῶσι. καὶ γὰρ \n\n \n\n \n\n\n\n \n\n\n\nἂν τὰ ἄλλα ἀνέχηταί τις, πεινῶντα φέρειν οὐκ ἔνι. \n\n 48. τίς οὖν ἦν σοι τῶν θεῶν ἐγγυητὴς τοῦ μηδὲν ἄν\n\nσοι ποιῆσαι τὸν υἱὸν αἰσχρὸν βιαζομένης πενίας; καὶ\n\nγὰρ οὐδ’ ὁ μεμφόμενος ὡς καταισχύνει τὸ γένος ἐφάνη\n\n ποτὲ ἂν προδήλου πᾶσι τῆς ἀπολογίας οὔσης ὅτι ἐμὲ\n\nπατήρ τις εὐδαίμων θρέψας καὶ παιδεύσας τῶν\n\nπρογόνων ἀξίως ἔπειτα εἰς ὀργὴν ἐμπεσὼν ἄμοι-\n\nρον τῶν αὑτοῦ κατέστησε καὶ νῦν τὸ δεῖσθαι\n\nκαὶ ζητεῖν τροφὴν ἐπὶ πράξεις ἀβουλήτους ἐξ-\n\n ἄγει. εἰ μὲν γάρ, ὦ πάτερ, ἄπαντες οἱ συγγενεῖς ἀπὸ\n\nτῶν ὄντων αὑτοῖς συμφέροντες ἐποίουν αὐτῷ τινὰ\n\nοὐσίαν, μάταιον ἦν ἄν σοι τὸ σόφισμα μὴ διδόντι τῶν\n\nσῶν τῷ παρ’ ἑτέρων ληψομένῳ· εἰ δὲ πικρῶς καὶ ὡς\n\nἄν τινες ἠδικημένοι τῇ πενίᾳ φθείρειν ἐξεδίδοσαν,\n\n χαλεπὸν ἂν ἦν, ὦ πάτερ, ἀμείνω σοι γενέσθαι τὸν\n\nυἱὸν ὑπὸ τῆς ἀχρηματίας.",
        "32":"μὴ χείρω μὲν οὖν γε-\n\nνέσθαι χαλεπὸν ἂν ἦν, μᾶλλον δέ, εἰ καὶ μηδεὶς τῶν\n\nἄλλων, αὐτὸς ἂν αὐτὸν ὕστερον εἰς κοινωνίαν εἰσῆγον.\n\n ὁμολογῶ γάρ, εἰ καὶ παροξύνω τῷ λόγῳ. | τέ οὖν\n\n ἔδει πονηρὸν ἐπὶ τῆς διαθήκης γενόμενον φιλανθρω-\n\nπεύεσθαι μετὰ τοσαύτης βλάβης; \n\n \n\n \n\n \n\n\n\n \n\n\n\n 50. Αὐτὰ δὲ ταῦτά φησιν, ἡνίκα ἐκέλευόν σε\n\nγράφειν, τί μὴ πρὸς ἐμὲ διελέχθης; ἦν γάρ που\n\nβέλτιον λέγοντα πείθειν ἢ διὰ σιγῆς ἀδικεῖν.\n\nκαὶ πῶς ἂν ἀσθενοῦντί τε καὶ φαύλως ἔχοντι καὶ τε-\n\nλευταῖα νομίζοντι περὶ τῶν αὑτοῦ βουλεύεσθαι λόγον \n\nἀπέτεινον μακρόν; πῶς δ’ ἂν παρὰ τοῖς σοφοῖς ὁρῶν\n\nτὸν καιρὸν ἐπαινούμενον αὐτὸς ἂν οὕτως ἄκαιρον\n\nπρᾶγμα ἐπεισῆγον τῇ νόσῳ καὶ τὸν ὀδυνώμενον τῷ\n\nπυρετῷ λόγοις ὀχληροῖς ἐβάρυνον;",
        "33":"οὐκ ἴστε, ὦ\n\nδικασταί, πηλίκης δεῖ τοῖς τοιούτοις ἡσυχίας; οὐκ ἴστε \n\nὑπὸ τῶν ἰατρῶν παραγγελλόμενον δεῖν ἠρεμεῖν αὐτούς\n\nτε ἐκείνους καὶ τοὺς παρόντας αὐτοῖς; οὐ καὶ τὰ μὴ\n\nλυπηρὰ τῇ φύσει λυπεῖν τοὺς τοιούτους δύναται; κἂν\n\nφθέγξηταί τις κἂν μή, κἂν ἑστήκῃ, κἂν καθιζάνῃ, κἂν\n\nμειδιᾷ, κἂν σκυθρωπάζῃ, κἂν ἐξίῃ, κἂν μένη, τούτων \n\nἕκαστον πλήττει τὸν ἀσθενοῦντα καὶ δυσκολαίνειν\n\nποιεῖ καὶ τὸ κακὸν αὔξει. δεῖ δὲ πειρᾶσθαι τὸν κάμνον-\n\nτα διὰ πάντων εὐφραίνειν, ἀνιᾶν δὲ μηδὲ καθ’ ἔν.\n\n \n\n \n\n \n\n\n\n \n\n\n\nδιὰ τοῦτο πρὸς αὐτοὺς καὶ ψευδόμεθα καὶ πλάττομεν\n\nλόγους ἀφ’ ὧν ἂν ἡσθεῖεν, κἂν δυσχερές τι συμβῇ,\n\nκρύπτομεν καὶ τὸ οὐκ ὄν ἀγαθὸν ὧς ὑπάρχον λέγομεν. \n\n 52. τότ’ οὖν ἔμελλον ἀγωνίζεσθαι πρὸς σέ, πάτερ, καὶ\n\n ταῦτα ἃ νῦν εἶπον τὰ πολλὰ διεξιέναι καὶ πειρᾶσθαι\n\nδεικνύειν ὡς οὐκ ὀρθῶς βουλεύῃ καὶ ψυχὴν ἕτοιμον\n\nεἰς ὀργὴν παροξύνειν καὶ πῦρ ἐπάγειν πυρί; καὶ τίς\n\nοὐκ ἂν καὶ τῶν ἰατρῶν καὶ τῶν ἄλλων, εἰ κρατῆσαι\n\nσυνέβη τὴν νόσον, ἐπ’ ἐμὲ τὴν αἰτίαν ἦγεν ἂν τοῦ\n\n θανάτου; οὗτός ἐστιν ὁ τὸν πατέρα ἀπεκτονώς,\n\nοὗτος ὁ μείζω ποιήσας τὴν ἀρρωστίαν, ὁ τὸν\n\nυἱὸν ὃν ἐμέμφετο πρὸς αὐτὸν ἐπαινέσας. σίδη-\n\nρον μὲν οὐκ ἐπήνεγκε τῷ πατρί, διὰ θυμοῦ δὲ\n\n αὐτὸν ἀπολώλεκεν.",
        "34":"| εἰ γὰρ νῦν ὑγιαίνων\n\n οὐχ ἡδέως δέχῃ τοὺς λόγους καίτοι καὶ τῶν δικαζόν-\n\nτων καὶ τῶν περιεστηκότων συγχωρούντων με δίκαια\n\nλέγειν, τίς ἂν ἦσθα τότε χειμαζομένης ὑπὸ τοῦ νοσή-\n\nματός σοι τῆς ψυχῆς; ἆρ’ οὐκ ἂν ἐκεκράγεις ὠθεῖν,\n\nἐξελαύνειν ὡς ἀπολλύντα σε τοῖς λόγοις καὶ τὸ κατ’\n\n ἐκείνου μὲν ἐτήρεις μῖσος, τὸ δὲ πρὸς ἐμὲ φίλτρον εἰς\n\nμῖσος μετέβαλες, ἀπῄειν δ’ ἂν κακὸς ἰατρὸς τῆς ὀργῆς\n\nγεγενημένος, ἄλλος δ’ ἂν ἀντ’ ἀμφοῖν ἐπὶ τὸν κλῆρον\n\nἐκαλεῖτο; καὶ οὐχὶ τοῦτο δεινότατον, τὸ δὲ σοὶ <κακοῦ>\n\nτινος αἴτιον γεγονέναι δοκεῖν τίνος οὐ μεῖζον κακοῦ; \n\n 54. Διαβέβλημαι γάρ φησιν ὑπὸ τῆς σῆς φιλ-\n\n \n\n \n\n\n\n \n\n\n\nανθρωπίας. ἐξῆν δέ γε, ὦ δικασταί, μὴ τοῦτο παθεῖν,\n\nεἴπερ ἐβούλετο σιωπᾶν. ἐγὼ μὲν γὰρ οὔτε ζῶντος οὔτε\n\nτεθνεῶτος ταῦτ’ ἂν ἐξεῖπον πρὸς ἕτερον οὐδ’ ἂν πρὸς\n\nαὐτόν γε τὸν ἀδελφόν, ὁ δὲ αὐτὸς ἑαυτόν, ὡς ὁρᾶτε,\n\nἀδικεῖ.",
        "35":"ἐχρῆν δέ γε ἢ σιγᾶν ἢ πρὸς ἐμὲ μόνον \n\nἐπαινεῖν τὰς διαθήκας καὶ φάσκειν εὖ με βεβουλεῦσθαι\n\nκαὶ χαίρειν μὲν ἐπὶ τοῖς πεπραγμένοις, ἀπαλλάττειν δὲ\n\nτὴν οἰκίαν τῆς ἐνούσης ταραχῆς. οὕτως ἂν ἡμῖν ἅπαν-\n\nτα εἶχε καλῶς, νῦν δὲ πολεμῶν τοῖς γράμμασι καὶ το-\n\nσαύτην ἐπάγων δίκην καὶ ποιῶν ὅν ἐγέννησας ἀλλό- \n\nτρίον δίδως λαβήν τινα τοῖς πρᾴοις καὶ φιλοτέκνοις.\n\n",
        "36":"Ἀλλ’ εἰ καὶ μὴ πρότερον, νῦν γε, πρὸς θεῶν,\n\n09 πάτερ, γνώρισον μὲν αὑτόν, γνώρισον δὲ ἡμᾶς.\n\nαἰδέσθητι δὲ θεοὺς οἷς ἔθυσας μὲν εὐχόμενος γενέσθαι\n\nπατήρ, ἔθυσας δὲ ἤδη γεγενημένος, ἔθυσας δὲ δεκάτην \n\nποιῶν, οὐ ταῦτα αἰτῶν δήπου, μήτ’ οἰκίαν μήτε κλῆ-\n\nρον παραδοῦναι τοῖς υἱέσιν, ἀλλὰ διαδόχους, κληρονό-\n\nμους, χορηγούς, τριηράρχας, ῥήτορας, πρέσβεις, στρα-\n\nτιώτας ἀγαθούς, ἀριστέας, στρατηγούς.",
        "37":"ταῦτα, ὧς\n\nεἰκός, ἐδέου σοι γενέσθαι παρὰ τῶν θεῶν, αὗται γὰρ \n\nεὐχαὶ πατέρων. τούτων ἀναμνήσθητι, ταῦτα αἰσχύνθητι.\n\nκαὶ μὴ σαυτὸν μὲν ἄπαιδα καταστήσῃς ὄντων υἱέων,\n\nἡμᾶς | δὲ ὀρφανοὺς ὄντος πατρός. ἱκανῶς ἐδά- \n\nκρυσεν ἡ μήτηρ, ἱκανῶς ὁ δυστυχὴς ἀδελφός, ἱκανῶς ὁ\n\nτέως μὲν εὐδαίμων νομιζόμενος ἐγώ, νῦν δὲ ἀθλιώτα- \n\n \n\n \n\n \n\n\n\n \n\n\n\nτος. ἱκανῶς ἐλυπήσαμεν τοὺς ἀληθῶς φίλους, ἱκανῶς\n\nεὐφράναμεν τούς τε φανερῶς μισοῦντας καὶ τοὺς οὐχ\n\nὁμολογοῦντας.",
        "38":"ἐν μὲν ταῖς ἄλλαις ἀπάσαις οἰκίαις\n\nὁμόνοια, φίλτρον, κοινοὶ λόγοι, κοιναὶ τράπεζαι, τέρψεις\n\n ἐμμελεῖς, ἐλπίδες ἀμείνους, παρὰ δὲ ἡμῖν ἐγκλήματα,\n\nκατηγορίαι, θυμός, ἀγανάκτησις, ὀδυρμός, κατήφεια,\n\nτὸ νομίζειν ὑπ’ ἀλλήλων ἀδικεῖσθαι, πόλεμος εἴσω\n\nθυρῶν, σπονδαὶ δὲ οὐδαμόθεν. οὐκ ἔκαμες, ὦ πάτερ,\n\nμισῶν τοὺς οἰκείους; οὐκ ἀπείρηκας βοῶν καὶ διαρ-\n\n ῥηγνύμενος;",
        "39":"ἀλλὰ πόλεις μὲν πόλεσιν ὑπὲρ τῶν\n\nμεγίστων ἐγκαλοῦσαι πολλάκις μέλλουσαι μάχεσθαι\n\nσυνιόντων ἤδη τῶν στρατοπέδων πρὸ τῶν τραυμάτων\n\nκατέθεντο τὴν ἔριν καὶ διελύθησαν ἀλλήλαις συνευχό-\n\nμεναι, σὺ δὲ πατὴρ ὢν ἀθάνατα χαλεπαίνεις καὶ οὐ\n\n ποιήσεις τὴν προσηγορίαν αὐτὴν σύμβολον διαλλαγῶν,\n\nἀλλὰ κακώσεις οὓς ἐγέννησας εἰδὼς ἃ ποιεῖ περὶ τὰ\n\nαὑτῶν τὰ θηρία; τίς Ἐριννὺς ἄρα συνεφήψατό σοι\n\nτῶν γάμων; περὶ τίνα θεῶν ἁμαρτόντες ταύτην ἀπ-\n\nαιτούμεθα <τὴν> α δίκην; διὰ τί μὴ γενομένους\n\n \n\n \n\n\n\n \n\n\n\nὦ πάτερ, ἐξέθηκας μέλλων ἐπὶ τοιούτοις θρέψειν; \n\n 60. ἀλλὰ δεῖ με πάντως τῆς οἰκίας ἐκπεσεῖν καὶ οὐ\n\nπεριέσται σου τῆς ὀργῆς ἡ φύσις; οὐκοῦν τοῦτο μὲν\n\nεἰ δοκεῖ, κρατείτω· τῷ δὲ ἀδελφῷ σπεῖσαι καὶ τὰς αἰ-\n\nτίας τῆς ψυχῆς ἐξάλειψον καὶ μάθε τοῖς διαβάλλουσιν \n\nἀπιστεῖν. τρέφε τὸν υἱὸν κληρονόμον, μόνῳ πάντα\n\nπαράδος. μόνος ἅπαντα ἐχέτω, οὐ μέμψομαι, οὐ φθο-\n\nνήσω, μόνον εἰς υἱὸν ὁ κλῆρος διαβαινέτω. καὶ μὴ\n\nτοῦθ’ ὅ | κατασκευάζονταί τινες ἰσχυέτω τοῖς \n\nἐπιβουλεύουσιν, ἐξελάσαι μέν σε τοὺς σαυτοῦ παῖδας, \n\nπαῖδας δὲ ἐκείνους νομίσαι.",
        "40":"ταῦθ’ ὑποσχέσθω παρ’\n\nὑμῖν, ὦ δικασταί, καὶ τὴν ἀποκήρυξιν οἴσω πρᾳότερον.\n\nκαὶ γὰρ οὐδὲ φόβος μὴ καὶ στέγης καὶ τῶν ὑπο-\n\nδεξομένων ἀπορία γένηται. πολλούς μοι πεποιήκα-\n\nσιν αἱ διαθῆκαι πατέρας. οἶδα ἐπαινούμενος, οἶδα \n\nθαυμαζόμενος, οἶδα ἀγαπώμενος. ἔσται τις ὁ κέρδος\n\nαὑτοῦ ποιούμενος, εἰ φαίνοιτό μοι τῶν ὄντων μετα-\n\nδιδούς. \n\n 62. Ἓν αἰτῶ σε μόνον, ὦ πάτερ, καὶ μηδὲν δεί-\n\nσῃς, οὐ γὰρ λύσει τὴν ἀποκήρυξιν· ἐξέστω μοι προσ- \n\nἰέναι τέ σοι καὶ λαλεῖν ἐπ’ ἀγορᾶς καὶ παραπέμ-\n\nπειν μέχρι θυρῶν, εἰσιόντα δὲ ὁ θυρωρὸς εἰ λάβοι,\n\nσφαττέτω. \n\n \n\n \n\n \n\n\n\n \n\n\n\n 63. Καλείτω μοῖ τις τὸν ἀδελφόν. ἐλθέ, ὦ ταλαί-\n\nπωρε, θάρρησον, ἅψαι τῶν γονάτων τοῦ πατρός, δά-\n\nκρυσον, ἱκέτευσον. μεταβέβηκεν εἰς ἐμὲ τὸ μῖσος. φυ-\n\nλάξει δὲ σοὶ τὰς διαλλαγὰς βεβαίους τὸ πρὸς ἐμὲ πο-\n\n λεμεῖν. πολέμει τοίνυν καὶ λοιδόρει καὶ διαφέρου καὶ\n\nτῷ πολέμῳ τούτῳ τήρει τὴν πρὸς αὐτὸν εἰρήνην. \n\n \n\n"
    },
    "work":"declamationes 47",
    "original-urn":"urn:cts:greekLit:tlg2200.tlg00547.opp-grc1",
    "edition":"Libanius, Declamationes 47"
}
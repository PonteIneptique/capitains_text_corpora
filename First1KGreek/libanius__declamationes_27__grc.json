{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00527.opp-grc1-simple",
    "text":{
        "0":"\n\n \n\n XXVII. \n\n Δύσκολος ὤλισθεν. ὁ παῖς παρὼν ἐγέλασε. καὶ\n\nἀποκηρύττει αὐτόν. \n\n ἐπειτή ποτε ῥᾷον ἴσχον ἀπὸ τοῦ πτώμα-\n\nτος, ὧς μήποτε ὤφελον, ὀδυνᾶσθαι γὰρ ἄμεινον ἦν\n\n ἢ τοσούτοις ἀνθρώποις προσελθόντα λαλεῖν, ἥκω τὸ\n\nπολύγελων τουτὶ μειράκιον καὶ κλαῦσαί ποτε κατα-\n\nναγκάσων. ἐξελῶ γὰρ αὐτὸ τῆς οἰκίας ὑπὸ μάρτυσιν\n\nὑμῖν, ἐπειδὴ τοῦτο ἔδοξε τῷ χρηστῷ νομοθέτῃ μὴ ἐμὲ\n\nκύριον εἶναι τῆς οἰκίας ἐξῶσαι τὸν ἐμοὶ διαφέροντα,\n\n ἀλλὰ συμψήφους λαβεῖν τοὺς | μήτε τοῖς ἐμοῖς\n\n μήτε ἐμοί τι προσήκοντας. τί γὰρ ὑμᾶς ἴδει μαθεῖν,\n\n \n\n Η = Codex Hierosolymitanus S. Sepulcri 107 \n\n V = Vaticanus gr. 940 \n\n Β = Barberinus II 41 \n\n Va = Vaticanus gr. 82 \n\n Cl = Berolinensis gr. 195 olim Claromontanus \n\n Μ = Marcianus gr. 439 \n\n \n\n \n\n \n\n \n\n\n\n \n\nπρῶτον μὲν εἰ παῖδα ἐγέννησα τὴν ἀρχήν, εἶθ’ ὅτι\n\nκαταγέλαστος αὐτῷ νομισθεὶς οὐ βούλομαί τι τῶν\n\nἐμῶν καταλιπεῖν;",
        "1":"εἰ μὲν οὖν ἠπιστάμην ὧς πλείονά\n\nμε ὧν βούλομαι λαλεῖν ἀναγκάσετε καὶ οὐ τοῦτο μό-\n\nνον εἰπὼν τὸ οὐ βούλομαι τοῦτον εἶναι τῶν \n\nἐμῶν κληρονόμον εὐθὺς ὑμῶν ἀπαλλάξομαι, καὶ εἰ\n\nδιερράγη γελῶν οὗτος, οὐκ ἄν ποτε δεῦρο εἰσελη-\n\nλύθειν· νῦν δὲ ἐντὸς ἤδη μοι τοῦ βουλευτηρίου γε-\n\nγενημένῳ κακοδαίμων τις πρύτανις προσελθών, ἀλλὰ\n\nκαὶ τὰς αἰτίας ἀνάγκη, φησί, καταλέγειν καὶ ὧς \n\nεὔλογοι δεικνύναι καὶ πιθανὸν εἶναι τοῖς βου-\n\nλευταῖς κἂν οὕτω τύχῃ, τοῖς πολυλάλοις τουτοισὶ\n\nῥήτορσιν ἀντιλέγοντα διαρρήγνυσθαι, ὥστ’ ἔλαθον ὁ\n\nμάταιος ἑνὸς ἀπαλλαγῆναι βουλόμενος μυρίοις θηρίοις\n\nἐμαυτὸν ἐμβαλών. ἀλλ’ ἔνα θᾶττον ἀπαλλαγείην ὑμῶν, \n\nἐρῶ τὰ δοκοῦντα διὰ βραχέων, ἄν τε οἶς λέγω προσέ-\n\nχειν ἐθέλητε ἄν τε, ὡς ἔθος ὑμῖν, ἀλλαχῆ κεχηνέναι.\n\n",
        "2":"Ἐκ τῆς ἐσχατιᾶς πρῴην εἰς τὸ ἄστυ κατῄειν οὐ\n\nποθῶν τι τῶν τῇδε θεάσασθαι, μὴ γὰρ οὕτω διαφθα-\n\nρείην ὧς σπουδαῖόν τι νομίσαι τῶν παρ’ ὑμῖν, ἀλλὰ \n\n \n\n \n\n \n\n\n\n \n\nπεπληγυῖαν ἐν ταῖς πέτραις τὴν δίκελλαν ἰασόμενος.\n\nὁ γάρ τοι κακῶς ἀπολούμενος χαλκοτύπος μίαν ἡμέραν\n\nὡρισμένον αὐτῷ φοιτᾶν εἰς ἀγρὸν καὶ ταύτης μισθὸν\n\nοὐκ ὀλίγον ἐκλέγων τῆτες οὐκ ἐλθὼν ἐμὲ δεῦρο κατ-\n\n ἐλθεῖν ἐβιάσατο. ἀηδῶς μὲν γὰρ ἑώρων αὐτὸν κἀκεῖ\n\nκαὶ πολλάκις ἔχων ὅ τι χαλκευσαίμην, ἔνα μὴ θεῴμην,\n\nἀπέφησα, τοῦ δὲ μετὰ πολλῶν ἐνθάδε τὸ μόνον ἐκεῖ\n\nβλέπειν ἦν αἱρετώτερον.",
        "3":"ἐβάδιζον οὖν ἀνιώμενος\n\nπαρ’ αὐτὸν καὶ πολλὰ τῷ μιαρῷ κατ’ ἀρώμενος. οὑτοσὶ\n\n δὲ αὐτόκλητος εἴπετο, | οὐ γὰρ ἐκέλευσα, μὰ τοὺς\n\n θεούς· τί γὰρ βουλόμενος ἂν καὶ ἐκέλευσα; οὐ γὰρ\n\nἵνα συνοδοιπορῇ μοι. καὶ γὰρ πρὸς τὴν σκιὰν τὴν\n\nἐμαυτοῦ πολλάκις ἄχθομαι πανταχῆ μοι συνεπομένην\n\nκαὶ δι’ αὐτὴν πρὸς τὸν ἥλιον καὶ τὴν σελήνην, ὅτι\n\n ποιοῦσιν αὐτήν. ἀλλ’ οὐκ οἶδ’ ὅπως με, ἡνίκα ἐξῄειν,\n\nλαθὼν κατὰ μέσην τὴν ὁδὸν ἀνεφάνη, πρὸς ὅ καὶ\n\nπρῶτον εὐθὺς ἠγανάκτησα καὶ μικροῦ τῇ βακτηρίᾳ\n\nκαθικόμην αὐτοῦ, ὡς ἴδει γε. οὐ γὰρ ἂν αὐτῷ νῦν\n\nκαταγέλαστος ἔδοξα.",
        "4":"ἔπειτα κατ’ αὐτὴν τὴν ὁδὸν\n\n \n\n \n\n\n\n \n\nπόσα οἴεσθέ με ἠνίασεν ἢ τοὺς κύνας τῶν νομέων\n\nἐξαγριῶν ἢ τὰς γεράνους ταῖς βώλοις ἀποσοβῶν ἢ\n\nλίθοις βάλλων τὰς αἶγας ἢ τὸν δεῖνα ὅστις ἐστὶ πυν-\n\nθανόμενος ἢ πόσον τῆς ὁδοῦ τὸ λειπόμενον ὡσπερεὶ\n\nτὴν ὁδὸν ἐμοῦ καταμεμετρηκότος ἢ τοὺς ἀνθρώπους \n\nτῆς χώρας ἠριθμηκότος, ὅς, ἔνα μηδὲ ἄκων τινὶ περι-\n\nτύχω, οὐδὲ τὴν δημοσίαν εἴωθα βαδίζειν ὁδόν, ἀλλ’\n\nἐκτρεπόμενος κατὰ τὰ χωρία ποιεῖσθαι τοὺς περιπά-\n\nτους; ὁ δὲ ὅμως καὶ τοὺς ἐν τῇ λεωφόρῳ βαδίζοντας\n\nἠξίου μανθάνειν τῶν ἀετῶν ὀξύτερόν με βλέπειν κε- \n\nλεύων. ἐφ’ οἷς ἅπασιν ἀποπνιγόμενος ὅμως διεκαρτέ-\n\nρουν, ἴως εἰς τὸ ἄστυ ποτὲ καὶ τὴν ἀγορὰν ἐνεβάλομεν.\n\n",
        "5":"ἐνταῦθα δέ, ὡς οὐδὲν ἦν ὁρᾶν ἀνεκτόν, ἀλλὰ γε-\n\nλῶντας αὖ κἀκεῖ τοὺς πολλούς, ὀμνύντας, ἀλλήλοις\n\nλοιδορουμένους, ὄψα φέροντας οὐ πρὸς χρείαν, ἀλλ’ \n\nἕκαστον ἐνιαυτοῦ τροφὴν πολλοῖς ὁμοῦ σωφρονεῖν\n\nδυναμένοις, ἔνα μὴ παροξυνοίμην ταῦτα ὁρῶν, ἀπῆγον,\n\n \n\n \n\n \n\n \n\n\n\n \n\nὧς οἷόν τ’ ἦν, τὼ ὀφθαλμὼ καὶ προῄειν μηδὲν τῶν\n\nἐν ποσὶ καθορῶν. οὐ γὰρ ἠπιστάμην ὡς ὑμεῖς ἐμὲ\n\nμόνον τοῖς νόμοις ἀναγκάσετε πείθεσθαι, ἀγορανόμους\n\nδὲ καὶ ἀστυνόμους οὕτω καταφρονοῦντας αὐτῶν οὐ\n\n κολάζετε, οἳ τοσοῦτον νέμουσιν ἐπιμελείας | τῇ\n\n πόλει ὥστε λίμνας ὅλας ἐν αὐτῇ συνεστάναι καὶ ὀλί-\n\nσθους εἶναι τῆς ἀγορᾶς πανταχοῦ, εἰς οὓς ἀπροόπτως\n\nἐμπεσὼν καὶ τὼ πόδε μὲν ὑποσυρείς, τῇ βακτηρίᾳ δὲ\n\nοὐχ εὑρὼν ἐπερείσασθαι ἔλαθον καταπεσὼν καὶ πλατὺς\n\n τούτῳ γέλως γενόμενος, οὔποτε, μὰ τοὺς θεούς, τοῦτο\n\nἐλπίσας.",
        "6":"πρὸς ἑτέρῳ δὲ τὸν νοῦν ἐγενόμην εὐθὺς\n\nπεπτωκὼς καὶ μᾶλλον τοῦ πτώματος ἐδεδοίκειν μὴ\n\nοὗτος αὐτὸς ἢ τῶν κατ’ ἀγοράν τινες προσελθόντες ἢ\n\nχεῖρα ὀρέγοιεν ἢ πυνθάνοιντο ἃ εἰώθασι, μὴ τὸ σκέλος\n\n ἐπλήγην ἢ τὴν κλεῖν κατεάγην ἢ συνέτριψα τὴν ὀσφύν,\n\nἔμετον ῥημάτων καὶ ἐρωτήματα οἷα ἄν με παραχρῆμα\n\nἀπώλεσε.",
        "7":"τὸ δὲ οὐ τοιοῦτον ἦν, ἀλλ’ ἦν πολλὴ\n\n \n\n \n\n \n\n \n\n \n\n \n\n\n\n \n\nπαρ’ ἐλπίδας, ὥς γε ὑμεῖς ἂν φαίητε, ἀπανθρωπία.\n\nτουτονὶ δὲ ἀναβλέψας ὁρῶ διακεχυμένον τὸ πρόσωπον\n\nκαὶ ἀνάπλεων γέλωτος καὶ μονονοὺ καγχάζοντα ἐπ’ ἐμοί. \n\n 9. Οὗτος οὖν ἐμὲ κληρονομήσει καὶ αὖθις γελάσε-\n\nται τεθνεῶτος, μᾶλλον δὲ ἑορτάσει λαμπρῶς; εἰ γὰρ \n\nπεπτωκότος ἀπλῶς ἀκάθεκτος ὑπὸ γέλωτος ἦν, τεθνεῶ-\n\nτος δηλαδὴ πάνδημον ἄξει πανήγυριν. ἀλλ’ οὐχ οὕτω\n\nλέμφος οὐδ’ ἀνόητός τις ἐγὼ ὥστε γρῦ τι τῶν ἐμῶν\n\nτοῦτον λαβεῖν ἤ ἐπιβῆναι τῆς ἐσχατιᾶς ἔτι, ἀλλ’ οἰχέ-\n\nσθω παρὰ τοὺς ἀνεξομένους καταγελῶντος αὐτοῦ. \n\n 10. Ἐμοὶ δὲ ἅπαξ ἀρκεῖ γέλωτα ὀφλεῖν, δεύτερον\n\nδὲ οὐκέτι, οὐδ’ εἰ μυριάκις διαρραγεῖεν οἱ ῥήτορες οἱ\n\nδιδάξαντες αὐτίκα δὴ μάλα λέγειν αὐτόν· ἀλλ’ οὐ\n\nλάγνος οὐδὲ ἄσωτος οὐδὲ πορνοκόπος εἰμὶ\n\nοὐδὲ κυβείᾳ προσέχω τὸν νοῦν. ἐπὶ τούτοις \n\nἀποκηρύττειν ὁ νομοθέτης ἐκέλευσεν. \n\n",
        "8":"ἀλλὰ κακὸς κακῶς ἀπόλοιο μετὰ τῶν καλῶν δι-\n\nδασκάλων πρῶτον μὲν καὶ τὰ ὀνόματα ταῦτα μαθών,\n\n \n\n \n\n \n\n\n\n \n\nἔπειτα οἰόμενος ὧς ἀπεκήρυξα ἄν σε μόνον καὶ ὄναρ\n\nτι τούτων πεποιηκότα, ἀλλ’ οὐκ εἰς βόθρον κατορύξας\n\nβαθὺν λίθων σωρὸν ἐπεφόρησα.",
        "9":"τί δ’ ἄν τις τούτῳ\n\nδιαλέγοιτο; διαρρήγνυμαι δέ, νὴ τοὺς θεούς, ἐπὶ πολὺ\n\n τὸν νομοθέτην αἰδούμενος. καὶ μὴν λέγω ἀναφανδὸν\n\nὧς οὐδὲν ἡμῖν χρηστὸν ἐνομοθέτησεν, εἴπερ ἃ λέγου-\n\nσιν οὗτοι τυγχάνει νενομοθετηκὼς κἀπὶ τηλικούτοις\n\nἀδικήμασιν ἱκανὴν ᾠήθη τιμωρίαν εἶναι τὴν ἀποκή-\n\nρυξιν. εἰ γὰρ προὔβη τῆς οἰκίας ἀπλῶς, εἰ γὰρ ἀνέ-\n\n τεινε τὰς ὀφρῦς ἢ προὔβαλε τοῦ ἱματίου τὴν χεῖρα ἢ\n\nπροσέβλεψε τῶν μὴ συνήθων τινὶ ἢ μηδὲν ἐρωτώμενος\n\nἐφθέγγετο, οὐκ ἐπὶ τὸ βουλευτήριον χρῆν ἄγειν εὐθὺς\n\nκαὶ ἀπαλλάττειν τοιούτου κακοῦ τὴν οἰκίαν, μᾶλλον\n\nδὲ ὅλην τὴν πόλιν; \n\n 13. Ἀλλ’ εἰ μὴ καταπορνεύσει, φησί, τοῦ πα-\n\nτρὸς τὴν οὐσίαν ἢ γαστρὶ καὶ κύβοις ἐκδοίη,\n\nγελᾷ δὲ πεπτωκότος πατρὸς ἢ καὶ μὴ πεπτωκό-\n\nτος, ποῦ γὰρ ἄνθρωπος νοῦν ἔχων οὐ γελᾷ;\n\n \n\n \n\n \n\n\n\n \n\nυἱὸς ἴστω, φησί, καὶ τῶν σῶν κληρονόμος. ὢ τῆς\n\nἀνοίας. καταναλώσας, φησί, τὴν οὐσίαν μὴ κλη-\n\nρονομείτω μηκέτι. ποίας, ὦ κακοδαίμονες; τῆς παρὰ\n\nταῖς πόρναις; ἢ τῆς κατακεκυβευμένης;",
        "10":"ἀλλ’ ὑμεῖς\n\nμὲν ἔρρωσθε οὕτω τοὺς παῖδας ὑμῶν σωφρονίζοντες \n\nκαὶ μέχρι τούτου τῶν ἀδικημάτων αὐτῶν ἀνεχόμενοι.\n\nτοιγαροῦν βαράθρου πάντες ὑμῖν ἀποβαίνουσιν ἄξιοι.\n\nἐμοὶ δὲ μέγιστον ἀδικημάτων | ὁ γέλως· τοῦτό \n\nμε λυπεῖ. τίς ἐπὶ τούτῳ τὸν ἠδικηκότα ἀμύνεται; εἰ\n\nλάγνος ὢν ὁ παῖς ἀνιᾷ, τότε αὐτὸν ἀποκήρυξον· εἰ \n\nπορνοκόπος, τότε. ἐμὲ δὲ γελῶν ἐπ’ ἐμοί, μᾶλλον δὲ\n\nὅλως γελῶν.",
        "11":"οὐδὲ γὰρ εἶναι ἀνθρώπων τὸ πρᾶγμά\n\nφημι, ἀλλὰ φλυαροῦσιν ὥσπερ καὶ τἄλλα πάντα οἱ τὸ\n\nγελᾶν ἴδιον ἀνθρώπου τιθέμενοι. τὸ δακρύειν γὰρ καὶ\n\nτὸ οἰμώζειν τίθεσθαι μᾶλλον ἐχρῆν. τούτου γὰρ ἄξια \n\nπράττουσιν ἄπαντες. ὁ δὲ γέλως, εἴπερ ἐπὶ χρηστοῖς\n\nγίνεται πράγμασιν, ἀλλότριον ἀνθρώπου παντάπασιν.\n\n \n\n \n\n \n\n \n\n\n\n \n\nοὐδέποτε γὰρ οὐδὲν χρηστὸν οὔτε εἶδον οὔτε μὴν\n\nὄψονται, ἀλλ’ ἀεὶ τὰ κακά, πρῶτον μὲν ἀλλήλους, εἶτα\n\nἃ πράττουσιν. γελᾶν δὲ μίαν ἡμέραν ἐχρῆν, ὅτε ὁ\n\nβέλτιστος θάνατος παραγίνεται. \n\n 16. Σὲ οὖν τί δήποτε, ὦ κακόδαιμον, ἐπῆρε γελᾶν;\n\nκωμῳδοὺς ἐθεῶ καὶ τῶν ἐκεῖ γελωτοποιῶν ἴνα με\n\nεἶναι ἐνόμισας; ἢ κόρδακά γε ὀρχεῖσθαι κατὰ μέσης\n\nτῆς ἀγορᾶς, ἀλλ’ οὐ πίπτειν ᾠήθης με; καίτοι οὐδὲ\n\nκωμῳδοὺς πώποτέ σε θεασόμενον ἔπεμψα, ὡς μηδ’\n\n ἐπ’ ἐκείνοις γελάσειας, καὶ οὐδ’ ὅ τι ποτ’ ἐστὶν ὁ γέ-\n\nλως ἔγωγε ᾤμην εἰδέναι σε.",
        "12":"σὺ δὲ εἰς ἄκρον τοῦ\n\nπράγματος ἥκων ἐλάνθανες, ὥστε καὶ μισθώσαιντο ἄν\n\nσε οἶ κωμῳδοί, ἴνα γέλωτος αὐτοῖς πληροίης τὸ θέα-\n\nτρον. οἶμαι δὲ τοὺς κακοδαίμονας καὶ δρᾶμα ποιῆσαι\n\n τὸ νυνὶ τοῦτο συμβὰν καὶ ἄλλως εἰωθότας | τοὺς\n\n οἷος ἐγὼ τὸν βίον εἰμὶ κωμῳδεῖν. καὶ σὺ μὲν ἴσως\n\nἑστήξεις γελῶν, ἐγὼ δὲ κείσομαι κατὰ γῆς, οἶ δὲ προσ-\n\nθήσουσιν οἵα εἰώθασι ῥήματα. τοιοῦτον αὐτοῖς δρᾶμα\n\nκεχορήγηκεν ὁ γέλως ὁ σός. ὅν ποῦ μεμάθηκας, ὦ κακό-\n\n δαῖμον; τίνα ἐζήλωκας; οὐκ ὀλιγάκις μέν, ἀεὶ δὲ ἀηδῶς σε\n\nπροσεφθεγγόμην; εἰ δέ ποτε ἀνασχοίμην ἀργῶν, μίαν\n\n \n\n \n\n \n\n \n\n \n\n\n\n \n\nταύτην ἠφίειν φωνήν, ἐμὲ ζηλοῦν καὶ τὸν ἐμὸν τρό-\n\nπον.",
        "13":"πότε οὖν ἐμὲ γελῶντα τεθέασαι; πότε τοὺς\n\nγελῶντας ἐπαινοῦντος ἀκήκοας; ὅς γε καὶ ὅτε τὴν πολύ\n\nσου μιαρωτέραν ἠγόμην μητέρα, πόρρωθεν ἠπείλουν\n\nταῖς βώλοις βαλεῖν τοὺς τὸν ὑμέναιον ᾄδοντας, εἰ μὴ \n\nτῆς ἐσχατιᾶς ἀποσταῖεν. οὐδὲ γὰρ ὑμεναιούντων, ἀλλὰ\n\nμαινομένων ἡγοῦμαι τὸν τῶν γελώντων εἶναι χορόν.\n\nκαὶ οὐκ ἄνθρωποι μόνον πλημμελεῖν μοι δοκοῦσιν\n\nἁλισκόμενοι τούτῳ τῷ πάθει, ἀλλὰ καὶ τὸ μοσχίον εἴ\n\nποτε ἐσκίρτησε, κατέαξα λίθοις αὐτοῦ τῶν ποδῶν, καὶ \n\nὁ κύων εἰ σαίνει με προσιόντα, τῇ σκαπάνῃ συνθραύω.\n\nγεωργῶ δὲ ἀγρὸν οὐ, μὰ Δία, χλιδῶντα καὶ δένδροις\n\nκατάσκιον, ἀλλ’ ὄχθον τραχύν, θύμον γεωργοῦντα καὶ\n\nσφάκον, καὶ ἡδίων οὗτος ἐμοὶ ὧν ὑμεῖς γεωργεῖτε\n\nκαταγελάστων κηπίων, οὐ γὰρ ἀγροὺς ἂν τὰ τοιαῦτα \n\nκαλέσαιμι. \n\n \n\n \n\n \n\n \n\n\n\n \n\n 19. Εἶτα, ὦ μιαρώτατε, τὰ μὲν βοίδια καὶ οἱ κύ-\n\nνες ζῶσι τὸν ἐμὸν βίον καὶ στέργουσί μου τὸν τρόπον,\n\nσὺ δὲ ὁ φάσκων ἐξ ἐμοῦ γεγονέναι καὶ κληρονομεῖν\n\nτῶν ἐμῶν ἀξιῶν, ὁ τραφεὶς ἐν τοιούτοις χωρίοις καὶ\n\n μετὰ ζώων οἵων ἄρτι κατέλεξα μόνος τῶν ἐκεῖθεν γε-\n\nλᾷς καὶ ταῦτα ἐμοῦ κατὰ γῆς ἐρριμμένου.",
        "14":"καίτοι\n\nεἰ καὶ ἐδάκρυσας ἢ εἰ τὸ πρόσωπον μετήγαγες δεῦρο\n\n | ἢ ἐκεῖσε ἢ προσῆλθες ἢ ἀπέστης ἢ ἐνεῖδες\n\nτῶν περιεστώτων τινὶ ἢ σοί τινες ἐκείνων, οὐκ ἂν\n\n ἤνεγκα ῥᾳδίως, ἀλλ’ ὁμοίως ἂν ἠγανάκτησα. οὐδὲ\n\nγὰρ κινεῖσθαι χρῆν ὅλως, ἀλλ’ ὥσπερ λίθον ἑστά-\n\nναι ἢ μηδὲ ὅλως ἰδεῖν πεπτωκότα ἢ ἰδόντα πεσεῖν\n\nκαὶ αὐτόν, τὴν γὰρ αὐτὴν δήπουθεν ὁδὸν ἐβαδίζομεν\n\nκαὶ οὐκ ἐμοὶ μὲν ἦν ὀλισθηρά, σοὶ δὲ βέβαιος ἐπι-\n\n βαίνειν, οὐδὲ σὺ μὲν ἔνηφες, ἐγὼ δὲ ἐκραιπάλων, ἀλλ᾿\n\nἵνα ἑστιαθείης γελῶν καὶ εὐφράναις σαυτόν, βεβαίως τε\n\nἔστης ἐπὶ τοσούτου πηλοῦ καὶ οὕτως ὀλισθηροῦ, καὶ\n\nοὐκ ἐς κόρακας, ἀλλ’ ἐμοὶ προσεῖχες τὸν νοῦν.",
        "15":"καὶ\n\nεἰ μέν τι χρηστὸν πώποτε ἔπραξα ἢ τὴν αἱμασιὰν\n\n οἰκοδομήσας ἢ τὰς ἀκάνθας ἐκτεμὼν ἢ λύκον διώξας,\n\nοὐκ ἐπῆλθες ὀψόμενος· ἐπεὶ δὲ ἐκείμην χαμαὶ βορβόρου\n\nτε ἀνάπλεως ἦν καὶ κακῶς εἶχον ὑπὸ τοῦ πτώματος,\n\nθεατὴς ἦσθα καὶ ἡδονὴν ἐποιοῦ τὰς ἐμὰς συμφορὰς καί\n\nπου καὶ ἔλεγες· εἰ γὰρ διαρραγείη μέσος, εἰ γὰρ\n\n \n\n \n\n\n\n \n\nἀπαλλαγείην τοῦ Κρόνου τούτου ποτέ, εἰ γὰρ\n\nἐπὶ πλέον γελάσαιμι. τοιγαροῦν ἀπαλλάττου μέν,\n\nστένων δὲ καὶ οἰμώζων καὶ μηδενὸς ὢν κύριος, ἔνα\n\nκἀγὼ τότε γελάσω μὲν οὔ, παύσωμαι δὲ ἐφ’ οἶς μου\n\nκατεγέλασας ἀνιώμενος. \n\n 22. Καί μοι μηδεὶς ἐνταῦθα ἐνοχλήσῃ ὡς νέος\n\nἐστὶ λέγων καὶ ὡς συγγνῶναι δεῖ τὴν ἁμαρτίαν\n\nταύτην αὐτῷ. τίς γὰρ εἶ σὺ ὁ τουτονὶ παραιτούμενος;\n\nποῦ γνοὺς αὐτόν; ποῦ θεασάμενος; τί δὲ ἀλγεῖς ὑπὲρ\n\nαὐτοῦ; παρεγενόμην ἐγὼ σωφρονίσων; ἀντεῖπον δὲ \n\nαἰτουμένῳ τι | παρὰ τούτων; συνηγόρησε δὲ οὗ- \n\nτος ἢ σοὶ ἢ τῶν σοι προσηκόντων τινί; τί οὖν δίδως\n\nἃ μηδέποτε εἴληφας; ὢ τῆς πολυπραγμοσύνης. κήδεταί\n\nτις ἀλλοτρίου παιδὸς καὶ τὸν πατέρα κωλύει σωφρονί-\n\nζειν τὸν ἑαυτοῦ.",
        "16":"σύγγνωθι, φησίν, αὐτοῦ τῇ \n\nνεότητι. σὺ τοῦτό μοι παρακελεύῃ καὶ τὴν ἡλικίαν\n\nτοὐμοῦ παιδὸς ἐμοῦ μᾶλλον ἐπίστασαι ὥσπερ μισθὸν\n\nτῇ τίτθῃ τετελεκὼς ἢ ἀπογραψάμενος τὴν ἡμέραν,\n\nἡνίκα ἐτίκτετο; ποῦ δὲ καὶ νέος οὗτος ὀκτωκαίδεκα <ἢ>\n\n \n\n \n\n \n\n\n\n \n\nκαὶ εἴκοσιν ἔτη ταυτὶ γεγονώς; οὐ γὰρ προσπεφυ-\n\nκέναι ταῖς πέτραις καὶ ἀποτρώγειν τῆς ἀρούρας\n\nἐχρῆν. ἀλλ’ ἀδικεῖν τηλικαῦτα; <ἢ τὴν μὲν\n\nνεότητα> ὁρᾷς, τὸ δὲ γῆρας τοὐμὸν οὐδαμοῦ τίθης,\n\n καταγέλαστον οὗτος ἐποίησε; \n\n 24. Καίτοι εἰ καὶ ἐμοὶ συνηγόρεις, ἠγανάκτησα ἂν\n\nκαὶ περίεργον καὶ πολυπράγμονα ἄν σε ἐκάλεσα, ὥσπερ\n\nκαὶ εἶ. οὐ γὰρ εἷ τὸ μηδέν σοι προσῆκον μειράκιον παρ-\n\nαιτούμενος; τί γὰρ καὶ φήσεις αὐτὸ προσήκειν σοι;\n\n πατρικὸς εἶ φίλος αὐτῷ; ἀλλ’ ἐχθροί μοι πάντες ὑμεῖς.\n\nἀλλὰ συγγενὴς ἐμοί; πόθεν; οὐδενὸς ἀνθρώπων ἐγὼ\n\nσυγγενής. ἐκ τῶν πετρῶν ἀνέφυν. ἐκεῖναί μοι φίλαι,\n\nἐκεῖναί μοι συγγενεῖς. ἐκεῖναι μόνον αὐτόν, εἰ φθέγ-\n\nξαιντο, παραιτήσονται. ἀνθρώπων δὲ οὐδὲ εἶς. ἀλλ’\n\n ὅσῳ μᾶλλον προσίοι τις, τοσούτῳ μᾶλλον ὀργίζομαι. \n\n 25. Ἔρημος οὖν ἔσῃ, φησίν. εἶτα σὲ τοῦτο, ἄν-\n\nθρωπε, ὀδυνᾷ; μέλει δέ σοι τῶν ἐμῶν; διὰ τί; συμ-\n\nπότης εἰμί σοι, συστρατιώτης, συγκυνηγέτης; ἢ δέ-\n\n \n\n \n\n\n\n \n\nδοικας μή σε ἀφίκωμαι πρὸς κοινωνίαν παρακαλέσων;\n\nπάνυ γε, ἔν ὥσπερ τὰ κηλώνεια τὴν δίκελλαν ἀνα-\n\nφέρῃς. μὴ σὺ κρείττων εἶ τοῦ Μάνου γεωργός; ἀλλ’\n\nὅμως κἀκεῖνον ἐξήλασα τῆς ἐσχατιᾶς, ἵνα μὴ \n\nδεύτερος γεωργῶ. σὺ δὲ οἴει με παντὸς ἀηδέστερον \n\nγεωργήσειν ἐρημωθέντα παντάπασιν, ὥσπερ φαῦλον ἢ\n\nτὸ τυχὸν <ὂν> εὐτύχημα μηδένα ὁρᾶν;",
        "17":"εἰ δὲ\n\nκαὶ κακόν, ὡς σὺ φῄς, ἡ ἐρημία, τίς ἔρημος ἀνθρώπων\n\nχεῖρας ἔχων καὶ πόδας; οὐκ ἀρκεῖ τοῦτο τὸ πλῆθος\n\nαὐτῷ σκάπτειν, ἀροῦν, ὑδροφορεῖν, τἄλλα ποιεῖν ἃ \n\nκατ’ ἀγρὸν ἀεὶ πράττεται; τί δὲ καὶ ὀνήσειεν οὗτος\n\nἄν με συνὼν διεφθαρμένος οὕτω καὶ γενόμενος τοῖς\n\nὑμετέροις παισὶ παραπλήσιος;",
        "18":"ἐγὼ δὲ μάλιστα μὲν\n\nοὐδένα ὁρᾶν βούλομαι, εἰ δ’ ἄρα ἀνάγκη, ἐμοί τινα\n\nπαραπλήσιον, αὐχμῶντα καὶ μοχθηρὸν καὶ μήτε κατα- \n\nγελῶντα μήτ’ αὖ φιλεῖν με ἐθέλοντα. ἴσον γὰρ τοῦτο\n\nἐκείνῳ τἀδίκημα τίθημι. ἕως δ’ ἂν μηδεὶς τοιοῦτος\n\nφανῇ, ἔσται μοι καὶ παῖς καὶ φίλος καὶ συγγενὴς καὶ\n\nπάντα ἀπλῶς ἡ ἐρημία. ἐκείνη μοι συμβιώσεται, ἐκείνη\n\nμε γηροβοσκήσει, ἐκείνη με καὶ τεθνεῶτα καλύψει. \n\n \n\n \n\n \n\n \n\n\n\n \n\n Sequuntur duae παρασίτου declamationes. \n\n"
    },
    "work":"declamationes 27",
    "original-urn":"urn:cts:greekLit:tlg2200.tlg00527.opp-grc1",
    "edition":"Libanius, Declamationes 27"
}
{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00529.opp-grc1-simple",
    "text":{
        "0":"\n\n \n\n XXIX. \n\n Παράσιτος τοῦ τρέφοντος αὐτὸν φιλοσοφήσαν-\n\nτος ἑαυτὸν προσαγγέλλει. \n\n ἐὰν μὴ προλαβόντες ἐπινεύσητέ μοι πρὸς RIV 216\n\nτὴν αἴτησιν, ὦ βουλή, καὶ συνδράμητε τῷ κηρύγματι,\n\nδώσει τὴν χάριν ὁ λιμός. κἀκεῖνος πληρώσει τῆς προσ- 5\n\nἀγγελίας τὴν αἴτησιν. καὶ γὰρ ἀπόλωλα τῷ πλείστῳ\n\nμέρει καὶ τοσοῦτόν μοι καταλέλειπται ἐμπνεῖν ὅσον\n\nδηλῶσαι τὴν συμφορὰν καὶ τὸν εὐπρεπῆ δέξασθαι\n\nθάνατον.",
        "1":"ὁ μὲν οὖν τρόφιμος ἡμῖν καινόν τινα\n\nτρόπον καὶ αὐτὸς ἀπόλωλε λιμὸν μελετῶν καὶ σχολῇ 10\n\nμετιὼν τὸν θάνατον. ἐμοὶ μὲν οὖν καιρὸς κατατή-\n\nκεσθαι, ἀλλ’ ἐπειδή τις δαίμων που προσεβάσκηνέ μοι\n\nτῆς τροφῆς καὶ παρείλετό μου τὴν ἀφορμὴν τοῦ βίου\n\n \n\n Η = Codex Hierosolymitanus S. Sepulcri 107 \n\n V = Vaticanus gr. 940 \n\n C = Chisianus R VI 43 \n\n La = Laurentianus LVII 44 \n\n Ma = Matritensis 4679 (N - 49) \n\n \n\n \n\n \n\n\n\n \n\nτὴν καθ’ ἡδονήν, ἐπὶ τὸ κώνειόν μοι βαδιστέον, διότι\n\nτῶν περὶ δεῖπνον οὐδεὶς ἡγεῖται.",
        "2":"εἰ μὲν οὖν οἷόν\n\nτε ἦν τὸν τρόφιμον ἐπανελθεῖν ἐκ τῆς ἄγαν ταύτης\n\nμανίας ἐπὶ τὸν πρότερον καὶ συνήθη βίον, ἔδει καρ-\n\n τερεῖν καὶ τὴν μεταβολὴν ἐλπίζειν· ἐπειδὴ δ’ ἀνιάτως\n\nἔχει καὶ οὐδεὶς ἡμῖν ἀντ’ ἐκείνου φαίνεται ἐπιτήδειος,\n\n | πῶς ἐστι βιωτὸν ἐμοί; ἀλλ’ ἀφέντες, πρὸς θεῶν,\n\nτὸν ἐπ’ ἐμοὶ γέλωτα νῦν καὶ συνιδόντες τὴν κατ’ ἐμὲ\n\nτύχην ᾑ περιπέπτωκα δότε μοι τῶν λυπούντων τὴν\n\n ἀπαλλαγὴν τῷ θανάτῳ λαβεῖν.",
        "3":"πάλαι μὲν οὖν ἐγέ-\n\nλων ἀκούων ὅτι βούλεταί τις ἀποθανεῖν καὶ σπεύδει\n\nπρολαβεῖν τὸ πάντως ἀποκείμενον καὶ περὶ τούτου\n\nπρόσεισι τῇ βουλῇ καὶ χάριν αἰτεῖ κατὰ τοὺς νόμους\n\nτοιαῦτα γίγνεσθαι, καὶ μανίαν τὸ πρᾶγμα ἡγούμην, εἰ\n\n ζῆν ἐξὸν αἱρεῖταί τις ἀποθανεῖν καὶ ὃ τοῖς κακούργοις\n\nεἰς τιμωρίαν ὥρισται, τοῦτο κέρδος τις ἡγεῖται λαβεῖν.\n\nπάλαι μὲν οὖν οὕτως ταῦτα ἐδόξαζον, νυνὶ δὲ ἔγνων,\n\nὡς μήποτε ὤφελον, ὅτι τοῦτο τὸ τοῦ θανάτου περι-\n\n \n\n \n\n \n\n\n\n \n\nσπουδαστὸν καὶ ἀναγκαῖον αἰτῆσαι καὶ λαβεῖν εὐτυχές,\n\nκαὶ τὴν κατ’ ἐμαυτὸν τύχην οὐ φέρω. εἰ γὰρ καὶ μὴ\n\nζῆν ἔξεστιν ὁπωσοῦν, τὸ τοῦ θανάτου καταλείπεταί μοι\n\nμόνον. μυρίαι δ’ ἀτυχημάτων ὁδοὶ ὁσοὶ <δι᾿> ὧν\n\nἕλοιτο ἀποθανεῖν, ἐγὼ δὲ καινήν τινα ἦλθον τοῦ θα- \n\nνάτου τὴν ὁδόν, καί, πρὸς θεῶν, ἀφέντες τὸν γέλωτα\n\nτὸ καθ’ ἡμᾶς ἀνθρωπίνως ἐπακούσατε. \n\n 5. Νέμουσιν οἶ θεοὶ τὰ ἀγαθὰ τοῖς ἀνθρώποις\n\nἄλλοις ἄλλα διδόντες, ἃ τέως μὲν ἂν ἔχῃ τις, κέρδος\n\nτὸ ζῆν, εἰ δ’ ἐκπέσοι, βέλτιον ἀποθανεῖν· εἰ γὰρ δεῖ \n\nζῆν τῆς ἡδονῆς χάριν, ταύτην δ’ οὐκ ἔστι δίχα ἀγαθῶν\n\nἔχειν, πῶς οὐκ, εἴ τις ἐκπέσοι τῶν ὑπαρχόντων, καὶ\n\nτὸ ζῆν προσαπολώλεκε;",
        "4":"πλούσιός τίς ἐστιν ἐκ προ-\n\nγόνων πολὺν κλῆρον παρειληφώς. εὐδαίμων οὗτος\n\nἀκονιτὶ τρυφῶν. ἕτερος γυναῖκα ἠγάγετο πλουσίαν. \n\nδεύτερον εἰς εὐδαιμονίαν τοῦτο. οἴκοθεν οὐκ ἒχων [ἢ\n\n \n\n\n\n \n\n\n\n \n\nπατέρων οὐκ ἔχων] θησαυρῷ τις περιπέπτωκε. θεοῦ τὸ\n\nδῶρον ἄντικρυς καὶ φθόνος οὐδεὶς ἀπολαύειν τῶν παρὰ\n\n τῆς Τύχης. φίλον τις ἐκληρονόμησεν | ἢ συγγενῆ.\n\nτὰ χρυσᾶ δάκρυα ταῦτ’ ἂν εἴη ἀφ’ ὧν ἔστι δακρύσαντα\n\n τὸν πλοῦτον ἔχειν. [παρὰ γυναικὸς πλουτεῖν καὶ\n\nρον ἕτερον διαδέξασθαι ἑρμαίῳ περιπεσεῖν ἐστι.]",
        "5":"δευ-\n\nτέρα λῆξις ἀγαθῶν ἐμπορίᾳ χρησάμενον πλούσιον ἐπ-\n\nανελθεῖν, ἀπὸ γεωργίας εὔπορον. καλὰ μὲν καὶ ταῦτα,\n\nἔχει δὲ προηγουμένους τοὺς πόνους. καὶ τοὺς στρα-\n\n τιώτας δὲ τοὺς πλουσίους ζηλοῦμεν οἱ πολλοί, ἀλλ’\n\nὅτι γε μετὰ <τῶν> πόνων καὶ τῶν ὅπλων καὶ\n\nφόνων, οὐ καθ’ ἡδονὴν ἔμοιγε δοκεῖ τὸ τοιοῦτον.\n\n",
        "6":"τρίτη δὲ λῆξις ἀγαθῶν αἱ τέχναι καὶ τὸ ἀπ’ αὐτῶν\n\nεὐπορεῖν, ἀλλ’ οὐδὲ τοῦτο καθ’ ἡδονήν, ὅτι δὴ παν-\n\n ταχοῦ τὰ τῶν πόνων συνέζευκται καὶ μαθεῖν δεῖ καὶ\n\nτεχνίτην γενέσθαι καὶ κατ’ ὀλίγον εὐπορεῖν. ἀλλὰ καὶ\n\n\n\n \n\n \n\n \n\n\n\n \n\nμουσικοὶ τὴν τέχνην πορισταὶ τῆς εὐπορίας καὶ τοὺς\n\nστεφανίτας ἀγῶνας οἱ μετιόντες πολλὰ μὲν ἐσθίουσι\n\nκαὶ τοῦτο ἔστι τὸ δέλεαρ τῶν ἀθλητῶν, ἀλλ’ ὅταν\n\nἀποδύσωνται καὶ κονίσωνται, ταῦτα, Ἡράκλεις, τῆς\n\nσυμφορᾶς πράγματα παρέχειν ἑτέροις καὶ μηδενὸς \n\nπαροξύνοντος <πρὸς> τοιοῦτο διαπληκτίζεσθαι. \n\n 9. Ἔμπειρος ἐγενόμην καὶ αὐτὸς τῆς τῶν ἀγαθῶν\n\nλήξεως. καινοτάτην ἀκούσεσθε καὶ οὐχ οἴαν ὁ λόγος\n\nπροείρηκεν. οὐ πατρὸς ἐγενόμην πλουσίου ἢ οἷον ἄν\n\nτις ἐπεύξαιτο παῖδα ἰδεῖν, οὐ πλουσίαν ἠγαγόμην \n\nγυναῖκα, οὐ κληρονομίαν συγγενοῦς ἢ φίλου διεδεξά-\n\nμὴν, οὐ τῶν εὐπόρων <ἦν> οὐδ’ ὁτιοῦν, καὶ γὰρ\n\nἀργὸς φύσει καὶ δυσμαθὴς καὶ πρὸς τὸ πονεῖν ἀνεπι-\n\nτήδειος.",
        "7":"εἰς φιλίαν δὲ καὶ εὐφροσύνην ἦν μάλιστα \n\nεὐφυής, ἱκανὸς | παραμυθήσασθαι, παραγαγεῖν, \n\n \n\n \n\n \n\n \n\n \n\n\n\n \n\nτῷ λυπουμένῳ μὲν συλλυπηθῆναι, πράττοντι δὲ καλῶς\n\nἐπιτεῖναι τὴν εὐφροσύνην, ἐπὶ τὰ κάλλιστα τοῦ βίου\n\nπροαγαγεῖν, ὑπηρετήσασθαι τὰ μέτρια, ταῦτα δὲ ἦν\n\nπρὸς τὴν ἔνστασιν], ἐπιτήδειος δὲ σκώμματα εἰπεῖν\n\n καὶ ᾆσαι μέλος καὶ ὀρχήσασθαι, ὧς ὀλίγοι, καὶ μι-\n\nμήσασθαι.",
        "8":"καὶ τοιοῦτος ὢν ἔσχον ἃ ἐβουλόμην,\n\nκαὶ ἐμοὶ ὁ δαίμων ἐχαρίσατο οἷον μηδὲ τοῖς ἐν τυ-\n\nραννίσι καὶ δυναστείαις. ἐκεῖνοι μέν γε φραξάμενοι\n\nτοῖς ὅπλοις τρυφῶσι καὶ πλείων καιρὸς αὐτοῖς τοῦ\n\n δρᾶσαί τι κακὸν ἢ τοῦ ζῆσαι μεθ’ ἡδονῆς, ἐμοὶ δ’\n\nἄφοβος ἡ τρυφὴ καὶ γυμνὴ δορυφόρων ἦν καὶ δρᾶσαι\n\nμὲν οὐδὲν οὐδὲ ἐνθυμηθῆναι δεινὸν ἦν, λογίζεσθαι\n\nδὲ καὶ πράττειν ἀγαθόν.",
        "9":"εἶδον τὸν νεανίσκον\n\nἐκεῖνον ἐκ προγόνων λαμπρόν τε καὶ πλούσιον, φιλό-\n\n\n\n \n\n\n\n \n\nτῖμον μὲν περὶ τὰ δημόσια ἐν ταῖς λειτουργίαις, φιλ-\n\nάνθρωπον δὲ πρὸς τοὺς δεομένους καὶ κατὰ τὸν βίον\n\nἥδιστον, φιλόγελών τε καὶ φιλοπότην καὶ πολυτελῆ\n\nτὴν δίαιταν. ἐκείνῳ συνήφθην θεοῦ τινος τὰ κάλλιστά\n\nμοι προξενοῦντος καὶ πάντων ἥδιστα παρεχομένου, ᾧ \n\nκαὶ φίλος ἐγενόμην καὶ συνήθης καὶ οὐ μέχρι τούτου,\n\nἀλλὰ καὶ συνέστιος καὶ συμπότης καὶ βίον ἔχων εὐ-\n\nδαίμονα καὶ μακάριον.",
        "10":"καὶ πολλοὶ τὰ καθ’ ἡμᾶς\n\nἐζήλουν. πατρὸς γὰρ καὶ μητρὸς ἦν ἐκεῖνος πολὺ φέρ-\n\nτερος. παρ’ ἐκείνων μὲν γὰρ οὐδὲν ἔσχον λαβών, ὁ δὲ \n\nκοινὰ τὰ παρ’ αὑτοῦ προὐτίθει πρὸς ἡδονήν. οὐδὲν\n\nεἶχον λυπηρόν, οὐδὲν ἔργον ἐπίπονον. | πάντα \n\nδ’ ἦν ἥδιστά μοι, καὶ τὰ παρόντα καὶ ὅσα δὴ ἤλπιζον,\n\nκαὶ πολλὴ ῥᾳστώνη τοῦ βίου. ἐτρύφων γὰρ οὐδὲν\n\nἀναλίσκων οὐδὲ προι·έμενος οὐδ’ ὅθεν εὐπορήσω ζητῶν, \n\nἀλλ’ ἕτερος ἦν μοι κηδεστὴς καὶ φροντὶς ἑτέρῳ ἦν\n\nτῆς καθ’ ἡμέραν τροφῆς.",
        "11":"ἐπλούτουν οὐδὲν κεκτη-\n\nμένος, ἐτρύφων οὐδὲν ἀναλίσκων, ἔπινον, ἐμέθυον,\n\n \n\n \n\n\n\n \n\nἐν μύροις ἤμην καὶ πότοις καὶ ὀρχήμασι καὶ πάντα\n\nἐπανηγύριζον τὸν ἐμαυτοῦ βίον. οὐ τῶν ἐπ’ ἀγορᾶς\n\nἥμην, οὐ τῶν ἐρανιζομένων, οὐ τῶν ἐπὶ βήματος ἑτέ-\n\nροις πράγματα παρεχόντων, οὐ τῶν γεωργῶν, οἷς ἐν\n\n πόνοις ὁ βίος, οὐκ ἔμπορος ἐγενόμην καὶ τῶν πλεόν-\n\nτων τὴν θάλατταν. τοὺς λιμένας εἶδον μέχρι τῶν\n\nἰχθύων μόνον. οὐ στρατιώτης ἦν τὸν βίον, πρᾶγμα\n\nκινδύνων μεστὸν καὶ ξιφῶν, ἀλλ’ εὐδαίμων ἄνθρωπος,\n\nῥᾴθυμος, ἀργός, παράσιτος, τοῦτο δὴ τὸ φίλτατον\n\n ἐμοὶ μὲν ἀκοῦσαι, ἄλλος δ’ ὀνειδιζέτω λέγων.",
        "12":"ἡ\n\nγῆ μὲν ἔφερε τὰ παρ’ αὑτῆς, ὀπώραν καὶ τὸν πολὺν\n\nἄκρατον, ἡ θάλασσα δὲ τοὺς ἰχθύας πολλούς. καὶ\n\nξύμπαντες ἐμοὶ μὲν ἐθήρων οἱ θηρῶντες καὶ πτηνὰ\n\nκαὶ χερσαῖα, μάγειροί τε καὶ ὀψοποιοὶ τὰ παρὰ τῆς\n\n τέχνης ἔφερον, ἓν <δ᾿> ἔργον ἦν ἐμοὶ τὸ τὸν\n\nμον προσαγορεύειν καὶ εἴ τι πάνυ χάριεν ἦν τῶν\n\nἐδωδίμων ἐπ’ ἀγορᾶς, καταμηνύειν τοῖς ὀψοποιοῖς τε\n\nκαὶ μαγείροις, ἐπιέναι τῶν οἴνων ἀπογεύεσθαι, δοκιμά-\n\nζειν τοὺς ὀψοποιούς, τοὺς ἀρίστους ἐπαινεῖν καὶ παρα-\n\n καλεῖν φιλοτιμότερον χρῆσθαι τῷ πράγματι, πάντα\n\n \n\n \n\n\n\n \n\nἐπαινεῖν, πάντα θαυμάζειν, πάντα τῷ τροφίμῳ χαρί-\n\nζεσθαι, τοὺς μαγείρους οἰκειοῦσθαι, τοῖς οἰνοχόοις\n\nπροσμειδιᾶν, τοὺς τρέφοντας ἡδοναῖς θεραπεύειν.\n\n",
        "13":"μόλις ὄρθρος ἦν, ἐγὼ δὲ ἐπὶ τὸν τρόφιμον ἔσπευ-\n\nδον τὰ πρὸς ἡδονὴν ἀπαγγεῖλαι. καὶ μετὰ ταῦτα ὁ \n\nμὲν ἔπραττέ τι κατ’ ἀγοράν, ἐμοὶ δ’ ἔργον ἦν | \n\nπερὶ τὸ ἄριστον ὅπως ἕξει καλῶς ἡμῖν προνοεῖν καὶ\n\nτὴν ὥραν ἀπήγγελλον, ἐπιταχύνειν ἔπειθον, καὶ μετὰ\n\nταῦτα ἐνεπιμπλάμην ἀπάντων ἁπτόμενος, πάντα ἐπαι-\n\nνῶν, τὰ δεύτερα μᾶλλον ἀεὶ τῶν προτέρων ἀποδεχό- \n\nμένος, καἰ ἤδη διατηρήσων εἰς ἑσπέραν τὰ περιόντα\n\nἐταμιευόμην. ὕπνος ἦν ἐπὶ τούτοις ἥδιστος καὶ τὴν\n\nἑστίασιν ὠνειροπόλουν.",
        "14":"καὶ λουτρῶν καιρός, ἐγὼ\n\nδ’ ἔσπευδον καὶ λαμπρῶς ἐκεῖθεν ἐπανελθὼν ἐπὶ τὴν\n\nμακαρίαν ἐπανῄειν τράπεζαν πάντα θαυμάζων, πάντα \n\nἐπαινῶν, ἀνιώμενος ὅτι μὴ διπλῆν μοι καὶ τριπλῆν\n\nτὴν γαστέρα ἔχειν ἐξῆν, ἦν γὰρ πάντα ἄφθονα, καὶ\n\n \n\n \n\n\n\n \n\nδιερρηγνύμην ἐμπιμπλάμενος. ἐσπέρα πάλιν καὶ ὕπνος\n\nἀφρόντιστος. οὔτε γὰρ ἀποδόσθαι τι ἐχρῆν οὔτε ὠνή-\n\nσασθαι, ἀλλὰ καὶ μέχρι τῆς εὐνῆς ἄλλος ἦν ὁ φρον-\n\nτίζων τοῦ πράγματος, ἄριστον αἱρεῖσθαι, δειπνεῖν\n\n πολυτελῶς. πενίαν οὐκ ἐδεδοίκειν, τοῦ πλουτεῖν οὐδὲν\n\nἐδεόμην.",
        "15":"πᾶσιν ἡδόμην τοῖς καιροῖς. ἔαρ ἦν\n\nἥδιστον ἐμοί, καὶ γὰρ ἦν ὁ πότος ἐν ῥόδοις, τὸ δὲ\n\nθέρος τοιοῦτον ἕτερον πάντων μὲν εὔφορον τῶν κα-\n\nλῶν, ἐκτεινόμενον δὲ ταῖς ἡμέραις, <ὥστε> καὶ\n\n ἀρίστου σχολὴν εἶναι καὶ δείπνου πλείστην διατριβήν.\n\nτὸ φθινόπωρον εἶχε τὰς ὥρας εὐκραεῖς καὶ θᾶττον\n\nἦν τὰ σιτία καταπέττειν καὶ μᾶλλον ἐσθίειν. ὁ χειμὼν\n\nἐπεγίνετο καὶ πρὸς τὸ φαγεῖν ἐπερρώννυε μᾶλλον καὶ\n\nτῶν μὲν ἔξωθεν πόνων καὶ πραγμάτων ἡσυχίαν ἦγεν,\n\n οἴκοι δὲ μένειν ἔπειθεν. ἓν μὲν ἐδόκει λυπεῖν, ἡ τῶν\n\nνυκτῶν παράτασις, ἀλλ’ εὐθὺς ἂν] ἑωθινῶν ἀρίστων\n\nἔδει καὶ οὐδεὶς ἂν ἐπετίμησε. καὶ εἰς ἐσπέραν δὲ\n\n \n\n \n\n\n\n \n\nβαθεῖαν τὸν | πότον ἴδει παρατείνειν, ὅτι καιρὸς \n\nἀπέκειτο καὶ ὕπνου ἱκανός. \n\n 19. Ἀλλ’ ἀληθὲς ἦν τὸ λεγόμενον ὅτι φθόνος\n\nἀνθίσταται τοῖς καλοῖς καὶ νεμεσᾷ τὸ δαιμόνιον ταῖς\n\nεὐπραγίαις ταῖς ἄγαν καὶ τὰ ἀνθρώπινα ἐν μεταβολαῖς \n\nἐπιεικῶς φιλεῖ γίνεσθαι. λέγω δὲ ταῦτα οὐ τὰ ἐτέ-\n\nρων σκοπῶν, ἀλλὰ τὰ κατ’ ἐμαυτὸν λογιζόμενος.\n\n",
        "16":"τρόφιμος ἐκεῖνος ὁ πάντα ἐμοὶ καὶ ἀντὶ πάντων,\n\nὁ τὸν βίον ἐμοὶ ἥδιστον ἐπιδεικνύς, ὁ πλούσιος, ὁ\n\nπολυτελής, ὁ πλουτῶν οὐχ ἧττον ἐμοί, ὅλην τὴν τύχην \n\nοἰκείαν ἔχων, ἀλλ’ οὐκ ἔχω ὅ τί ποτε φῶ περὶ αὐτοῦ,\n\nἐμοὶ μὲν γὰρ οἴχεται, ἐμπνεῖ δ’ ἑαυτῷ μόνῳ. καὶ δο-\n\nκεῖ ζῆν καὶ περιεῖναι, ἔξω δὲ τοῦ βίου παντός ἐστιν.\n\nοὐ γυμνάσια τοῦτον ἔχει — ἀπόλωλεν; ἤρετό τις.\n\nτοῦτο μὲν γεγονὸς ἂν εἴποι τις· μή ποτε, ὦ θεοί — \n\nοὐ μὲν καὶ λουτρά, οὐδὲ ἐν πότοις ἄνθρωπος ἔτι οὐδ’\n\n \n\n \n\n \n\n \n\n\n\n \n\nἐν ἑστιάσεσιν, ἀλλὰ τοῦ βίου παντὸς ἔξω τυγχάνων,\n\nὧς ἂν εἴποι τις, καὶ γυμνὸς ἀπάσης περιβολῆς, εἰ καὶ\n\nπλουτῶν ἦν ἄλλοις, κεκτημένος νόσον χαλεπωτάτην.\n\n",
        "17":"καὶ οὐδὲ τὸ τῆς συμφορᾶς προσιδέσθαι μοι δοκεῖ,\n\n ἀλλ’ ἐπῆκται νόσον ἢ μανίαν ἢ οὐκ οἶδ’ ὅ τι φῶ\n\n περὶ τοῦ πράγματος. δοκεῖ εὐδαιμονεῖν ἑαυτῷ |\n\nκαὶ οὕτως οἴεται, πράττει δὲ κάκιον <ἢ> ὧς ἂν\n\nρώμενος ἑαυτῷ. μισεῖ τὸν πλοῦτον, ἀποστρέφεται τὴν\n\nτρυφήν. τὴν <μὲν> προτέραν εὐδαιμονίαν\n\n ἡγεῖται, τῶν δὲ παρόντων κακῶν ἐραστής ἐστιν. αὐχ-\n\nμηρός ἐστι τὴν κόμην, ὠχρὸς τὴν χρόαν, κατηφὴς τῷ\n\nβλέμματι, ῥυπῶν τῷ σώματι καὶ μέχρι ἱματίου τοι-\n\nοῦτος ὑπαίθριος ταλαιπωρῶν, χαμευνῶν ἀνέχεται· τὸν\n\nἥλιον φέρει, πρὸς κρύος ἀποδέδυται, κατείληπται δὲ\n\n λιμῷ, καίτοι αὔταρκες σίτου μεταλαβεῖν αὐτῷ καὶ\n\n\n\n \n\n \n\n\n\n \n\nὕδατος εἰς κόρον ἐλθεῖν. καὶ βραχὺ καταδαρθὼν τὰ\n\nπολλὰ τῆς νυκτὸς διαγρυπνῶν μελαγχολᾷ. \n\n 22. Τὸ δὲ ὅπως εἰς τοῦτο ἦλθε; δεινοί τινές εἰσι\n\nπαρ’ ἡμῖν ἑτέρους διαφθείρειν ὄντες κακοδαίμονες\n\nαὐτοὶ τὴν τύχην, οἷς ἔργον οὐδὲν ἢ τὸ τιμωρεῖσθαι \n\nσφᾶς αὐτοὺς ὡς ἀδικοῦντας καὶ πιέζειν ἀγρυπνίᾳ καὶ\n\nλιμῷ καὶ πόνοις, τοὺς ὠχριῶντας λέγω, τοὺς ἀνυπο-\n\nδήτους, τοὺς γυμνοὺς ἐξ ἡμισείας, οἷς ἀπεύξαιτ’ ἄν\n\nτις καὶ περιτυχεῖν.",
        "18":"ἐκεῖνοι τὸν τρόφιμον λαβόντες\n\nκατεγοήτευσαν πολλοῖς ῥήμασι παθόντες μὲν οὐδὲν \n\nδυσχερές, ὅτι δ’ εὐδαιμονεῖ φθονήσαντες καὶ σπεύ-\n\nδοντες αὐτοὶ μὴ μόνον ζῆν ἐλεεινῶς, ἀλλ’ ἔτι καὶ\n\nτοὺς ἄλλους Ι ὁρᾶν ἐν τοῖς ἴσοις. γόητες ἄνθρω- RIV 224\n\nποι καὶ πονηροὶ καὶ πάντα πείθειν δυνάμενοι, ὧν\n\nκαλῶς ἡ Τύχη κατεψηφίσατο ταῦτα ἐν οἷς εἰσι, πε- \" \n\nνίαν, παράνοιαν, λιμόν, τὸ τεθνηκότας ἐν ἀνθρώποις\n\n \n\n \n\n\n\n \n\nεἶναι, οὗτοί μοι τὸν τρόφιμον ἀπολωλέκασι καί μοι\n\nτὸ κώνειον παρ’ ὑμῖν προπίνουσι αὐτοὶ πιόντες ἂν\n\nεἰκότως καὶ πρὸ ἡμῶν, εἴ γε ἐσωφρόνουν.",
        "19":"ἀρίστου\n\nκαιρὸς ἦν, ὁ τρόφιμος δ’ οὐδαμοῦ. δειπνεῖν ἔδει καὶ\n\n πάντα ηὐτρέπιστο, ὁ δ’ ἦν ἔτι παρ’ ἐκείνοις μελαγ-\n\nχολῶν. ἑσπέρα καὶ περαιτέρω τῆς ὥρας, ὁ δ’ ἐπάνεισι\n\nλιμοῦ μετέχων καὶ αὑτὸν κατέβαλεν οὐκ ἐπὶ σκίμπο-\n\nδος, ἀλλ’ ἐπὶ τῆς γῆς καὶ φαύλην εὐνὴν ὑποθεὶς\n\nἄρτου μετάδοτε, φησίν, ἀρκεῖ δέ μοι καὶ ὕδωρ\n\n πίνειν. καὶ ὕπνον ᾑρεῖτο ἐπὶ τοῦ σχήματος. ἑωθινὸς\n\nδ’ ἀναστὰς καὶ φυγὰς τῆς οἰκίας γενόμενος ἦν παρ’\n\nἐκείνοις πανημέριος. ἐσπέρα πάλιν, ὁ δ’ ἐπὶ τὴν οἰ-\n\nκίαν ᾔει τῶν κυνῶν ἐλεεινότερον καὶ φαυλότερον\n\nδεῖπνον αἱρούμενος. τρίτη περίοδος καὶ τὸ αὐτὸ δρᾶμα\n\n ἀνεδιδάσκετο τῷ κακῷ τῷ ἐμῷ. τετάρτη καὶ πέμπτη\n\n \n\n \n\n\n\n \n\nἡμέρα πάλιν, καὶ ἡ συνήθεια τῶν κακῶν ἐκράτει.\n\n",
        "20":"ἐγὼ δ’, ἴως τὰ λείψανα ἦν τῆς πάλαι παρασκευῆς,\n\nἐνεφορούμην οὔπω τὸ κατ’ αὐτὸν αἰσθανόμενος, πολλὰ\n\nγὰρ ἔνδον ἦν, ὧς δ’ ὑπανήλωτο, ἡ χρεία γνωρίζειν\n\nἐποίει με τοῦ τροφίμου τὴν συμφοράν. τί πέπονθεν \n\nὁ ἄνθρωπος, ἐσκόπουν καὶ συμβαλεῖν οὐκ εἶχον τὸ\n\nδεινόν. μανία γὰρ τὸ πρᾶγμα ἦν. καὶ μὴν ἔτι γ’\n\nἐσωφρόνει. ἀλλὰ Ι νόσημα τὸ συμβεβηκός. ἀλλ’ \n\nὑγιαίνειν ἐδόκει καὶ κλινήρης οὐκ ἦν. ἠρώτων τοὺς\n\nἐντυγχάνοντας περὶ αὐτοῦ ποῦ γῆς ἐστι; τί πέ- \n\nπονθε; τί βούλεται ὁ βίος αὐτῷ;",
        "21":"πονηροὶ οἱ\n\nπλεῖστοι καὶ οὐδεὶς ἂν συναχθεσθείη τῷ παρόντι κακῷ,\n\nἀλλ’ ὁ φθόνος μὲν ἐπὶ τοῖς εὖ πράττουσιν, ἔλεον δ’\n\nοὐδεὶς οἶδεν ἐπὶ τοῖς ἀτυχοῦσιν. οὐκ ἐκεῖνόν τις ἐπέ-\n\nστρεψεν ἐπὶ τὸ βέλτιον οὐδ’ ἀπήγαγε τῆς ἀπάτης \n\nοὐδὲ πρὸς ἐμὲ φιλάνθρωπά τινα εἶπε πολυπραγμο-\n\nνοῦντα ἰδὼν τὰ κατ’ ἐκεῖνον, ἀλλ’ ὁ μὲν σιωπῇ παρ-\n\nῆλθεν, ὁ δ’ ἐγέλασε, μᾶλλον δὲ κατεγέλασε τῆς κατ’\n\nἐμὲ τύχης, ὁ δ’ οὐκ οἰμώξῃ; φήσας καὶ τέ σοί, τί\n\n \n\n \n\n\n\n \n\nδ’ ἐμοὶ τῶν ἐκείνου μέλει; καὶ μονονοὺ πληγὰς\n\nἐντείνας ἀπῆλθεν. \n\n 27. Ἐγὼ δὲ μετῄειν τὸν τρόφιμον καὶ τὰ ἐκείνου\n\nμεταβάλλεσθαι ἠξίουν πείθων σωφρονεῖν, ὁπότε ὀλίγον\n\n ῥαίσας ἦν ἐν ἑαυτοῦ. ὧς δὲ καὶ δεύτερον προσοιμώζειν\n\nἔλεγε καὶ τρίτον προσιόντα χαλεπῶς ἑώρα, οὐκ ἔχων\n\nδὴ τί χρήσωμαι ἐμαυτῷ πρὸς ὑμᾶς ἀπήντηκα. μηδέ μοι\n\nλεγέτω τις· ἐφ’ ἑτέροις ἡ προσαγγελία μηδ’ ἐρω-\n\nτάτω τις, τί πέπονθα. πέπονθα γὰρ ἃ οὐδεὶς ἕτερος.\n\n ἐκπέπτωκα τῆς μεγάλης ἐκείνης εὐδαιμονίας, τῆς πολλῆς\n\nἀπεστέρημαι τρυφῆς, τοῦ ῥᾴστου βίου καὶ πρὸς ἡδονῆς\n\nμάλιστα ἐμοί.",
        "22":"οὐδεὶς φιλάνθρωπος, οὐδεὶς ἕτερος\n\nτοιοῦτος οἷος ἐκεῖνος πρός με. φεῦ τῆς μεταβολῆς ἀπὸ\n\nτῆς πλησμονῆς ἐκείνης, ἀπὸ τῆς μέθης. ὁ τοὺς στεφά-\n\n νοῦς περικείμενος, ὁ τὸν ἄκρατον | πίνων εἰς κόρον\n\n καὶ προπίνων ἑτέροις ἐνδεὴς τῶν ἀναγκαίων εἰμί. καὶ\n\nκαταλαμβάνει με ἡ νὺξ τὴν παλαιὰν τρυφὴν ὀνειροπο-\n\nλοῦντα, κατηφὴς δὲ <καὶ ἡμέρα καὶ> ἐσπέρα καὶ\n\n \n\n \n\n\n\n \n\nἑτέρους ἴδω μεθύοντας ἀναλύοντας ἐκ πότου, διαρρή-\n\nγνυμαι τῷ φθόνῳ καὶ τὰς ἐμαυτοῦ στένω συμφοράς.\n\n",
        "23":"οὐδεὶς φιλάνθρωπος, οὐδεὶς ἐλεήμων. ὁ μὲν ἐγέ-\n\nλασεν ἰδών, ὁ δ’ ἐπενέβη πράττοντι κακῶς. εἰ δέ τις\n\nδεξιὸς τὸν τρόπον, ἄχρι τοῦ φιλανθρωπεύεσθαι τῷ \n\nῥήματι, φιλανθρωπία δὲ οἰκτεῖραι πράττοντα κακῶς,\n\nἐπὶ πότον δὲ καλέσαι ἢ ἑστίασιν οὐδεὶς ἐπιτήδειος. \n\n 30. Δότε μοι τὴν χάριν, δότε. ὀρέξατε τὸ κώνειον.\n\nταύτην μοι προπίνει τὴν φιλοτησίαν ἡ Τύχη. ἐμοὶ\n\nμήτηρ οὐκ ἔστιν οὐδ’ ὁ γεννήσας ἔτι καταλείπεται, \n\nοὐ συγγενὴς οὐδείς, οὐ φίλος ἐστὶ λοιπός. ὅν δ’ ἀντὶ\n\nπάντων εἶχον φιλοσοφεῖ, τὸ δ’ ἴσον εἰπεῖν, οὗτος καὶ\n\nτέθνηκέ μοι. τίς δὴ γένωμαι τῆς παλαιᾶς συνηθείας\n\nἑαλωκώς; πῶς ἐπαρκέσω πρὸς τὴν χρείαν ἐμαυτῷ τρυ-\n\nφᾶν μεμαθηκώς, ἐσθίειν εἰς κόρον, πίνειν εἰς μέθην; \n\nἡ γαστὴρ μὲν ἀπαιτεῖ τὴν συνήθειαν, ὁ δώσων δ’\n\nοὐκ ἔστι. τέχνην δ’ οὐκ ἔχω, οὐδὲ γὰρ ἔμαθον τὴν\n\n \n\n \n\n\n\n \n\nἀρχήν. πονεῖν οὐκ ἔτι δύναμαι τῷ σώματι διεφθαρμέ-\n\nνος ὑπὸ τῆς πολλῆς ἐκείνης τρυφῆς. βαρὺ ἐμοὶ καὶ τὸ\n\nμέχρι τῶν ἀναγκαίων ἀπορεῖν, ἀλλ’ οὐδὲ ταῦτα ῥᾴ-\n\nδιον ἔχειν. \n\n 31. Μὴ δή με πολυχρονίῳ δῶτε νοσήματι,\n\nἐπιτέμετέ μοι ἴ’ τὴν συμφοράν. πάντες μὲν στυγεροὶ\n\nθάνατοι, οἴκτιστον δὲ τὸ λιμώττοντα ἀποθανεῖν. πῶς\n\n | δ’ ἂν ἐκφύγοι τις τὸν οἴκτιστον ἢ τοῦ κω-\n\nνείου τοσοῦτον ἐκπιὼν <ὡς> μηκέτι δεῖσθαί\n\n παρασκευῆς; \n\n \n\n \n\n \n\n \n\n"
    },
    "work":"declamationes 29",
    "original-urn":"urn:cts:greekLit:tlg2200.tlg00529.opp-grc1",
    "edition":"Libanius, Declamationes 29"
}
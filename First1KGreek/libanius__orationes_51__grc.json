{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00451.opp-grc1-simple",
    "text":{
        "0":"\n \n LI. \n ΠΡΟΣ ΤΟΝ ΒΑΣΙΛΕΑ ΚΑΤΑ ΤΩΝ\nΠΡΟΣΕΔΡΕΥΟΝΤΩΝ ΤΟΙΣ ΑΡΧΟΥΣΙΝ. \n πολλῶν, ὦ βασιλεῦ, γεγενημένων μοι πρὸς\nσέ λόγων ὑπὲρ μεγάλων τε καὶ σπουδαίων πραγμάτων\n πανταχοῦ σε καὶ προσέχοντα λαβὼν καὶ πρὸς τὰς παρ-\nαινέσεις ἡδέως ἐσχηκότα καὶ νῦν εἰσῆλθον ὑπὲρ ἀξίων \n φροντίδος | καὶ οὐδὲν ἐλαττόνων ἢ κεῖνα ποιησό-\nμενος τοὺς λόγους. αἰτῶ δὴ παρά τῶν θεῶν ἱκανῶς\nτε δυνηθῆναι διδάξαι καὶ πεπεικότα σε καὶ δόξαντα\n εὖ φρονεῖν ἐνθένδε ἀπελθεῖν.\n C = Codex Chisianus \n Μο = Monacensis gr. 101 \n A = Monacensis gr. 483 (Augustanus) \n P = Palatinus gr. 282 \n I = Marcianus append. XCI 2 \n Va = Vaticanus gr. 81 \n B = Barberinus II 41 \n M = Marcianus gr. 437 \n \n \n \n \n \n \n\n \n\n 2. Οἶμαι δὴ πάντας ἂν ὁμολογῆσαι δύο ταῦτα τῶν\nτὴν ἀρχὴν ὑμῖν συνεχόντων εἶναι τὰ μέγιστα, τήν τε\nτῶν δπλων ἰσχὺν καὶ τὴν τῶν νόμων. ὧν ἡ μὲν τῶν\nπολεμίων περιεῖναι ποιεῖ, παρὰ δὲ τῶν ἔστι τῶν δι-\nκαίων τυγχάνειν. αὐτοῖς δέ γε τοῖς νόμοις δεῖ δικα- \nστῶν τῶν ἃ λέγουσιν ἐκεῖνοι ποιησόντων. οὐ γὰρ δὴ\nχεῖρες οὐδὲ πόδες εἰσὶ τοῖς νόμοις, οὐδ’ εἴ τις αὐτοὺς\n\nκαλέσειεν, οὔτ᾿ ἀκούσονται βοῶντος οὔτ’ ἀφίξονται βο-\n\nηθοῦντες. βοηθοῦσι δέ γε διὰ τῶν δικαζόντων. τῶν\n\nδ’ ἀνθρώπων τοὺς μὲν ποιεῖ δικαίους ὁ φόβος, τοὺς \n\nδὲ τὸ δοῦναι δίκην βελτίονας.",
        "1":"κρατουμένων μὲν\n\nοὑν τῶν πολεμίων καὶ τῶν νόμων κρατούντων εὐδαί-\n\nμοσιν ἔστιν εἶναι· εἰ δὲ ἐπτηχότων ἐκείνων ἐν τοῖς\n\nνενικηκόσι τοὺς πολεμίους ἡττῷτο τῶν ἀδίκων τὰ δί-\n\nκαίῃ πόλεμός τις οὗτος ἐν τοῖς ὁμοφύλοις ἕτερος, ὧς \n\nμικρὸν εἶναι κέρδος τά ἀπὸ τῶν ὅπλων. εἰ μὲν οὖν\n\nοἷόν τ’ ἣν εἶναι πανταχοῦ τὰ ὑμέτερα σώματα, τῶν\n\nἀρχόντων οὐδὲν ἂν τούτων ἔδει τῶν ἐπὶ τὰ ἔθνη πὰρ\n\nὑμῶν πεμπομένων ἅπασιν ὑμῶν τοῖς δικαζομένοις ἀπο-\n\nχρώντων, ὥσπερ αὐτῆς τῆς τοῦ ἡλίου λαμπάδος. ἐπεὶ \n\nδὲ τοῦτο οὐχ οἷόν τε, δι’ ἑτέρων αὐτοῖς ἐφεστήκατε\n\n \n\n \n\n \n\n \n\n \n\n \n\n \n\n\n\n \n\n\n\nκαὶ διὰ τῆς ἐκείνων γνώμης ὑμεῖς τὰς ψήφους τίθεσθε.\n\nτούτους τοίνυν, εἰ καὶ Πὰν εἶεν βέλτιστοι καὶ βού-\n\nλοιντ’ ἂν ἀμύνειν τοῖς δικαίοις, ἔστι τὸ κωλῦον καὶ\n\n τὴν ἀκρίβειαν ἀφαιρούμενον. τί τοῦτο; \n\n 4. | Πολλοὶ τὰς τῶν ἀρχόντων καταγωγὰς ἀξι-\n\nοῦσιν αὑτοῖς ἀνεῷχθαι καὶ τὰς αὑτῶν οἰκίας ἀφέντες\n\nἐν ἐκείναις διατρίβουσιν εὐθὺς ἠριστηκότες ἐκεῖσε χω-\n\nροῦντ.ες ἀποσειόμενοι τὸν ὕπνον ὅν τὸ ἠριστηκέναι\n\nποιεῖ. καὶ οἱ μὲν ἴτ’ ἀριστώντων ἥκοντες κάθηνται\n\n κάτω λαλοῦντες οὕτως, ὥστε ἐκείνους αἰσθάνεσθαί\n\nτοῦτο δέ ἐστιν ἢ προεξαναστῆναι τοῦ τέλους ἢ σὺν\n\nἀηδίᾳ μέχρι τοῦ τέλους ἐλθεῖν. καὶ πρόσεστιν ὕπνου\n\nστέρησις. οἷς δ’ ὑπῆρξε καὶ ὕπνου τι δέξασθαι, βοαῖς\n\nταῖς τῶν ἡκόντων ἀφυπνίζονται μᾶλλον ἢ ταῖς παρὰ\n\n τῶν παιδαγωγῶν οἶ παῖδες. οὕτως ἀνέστραπται τὸ\n\nπρᾶγμα καὶ τὸ ἄρχειν τῶν ἀρχομένων ἐστίν.",
        "2":"ἑσπέ-\n\n | καὶ λύχνος, καὶ οὐδὲν μᾶλλον ἀπέρχονται.\n\nἀλλὰ καὶ λουτρὸν τὸ τῶν ἀρχόντων αὐτοῖς, ὥστ’ ἐκεί-\n\nνοις μηδὲ πρᾶξαί τι τῶν ἀναγκαίων ἐνεῖναι. ἔπειτα\n\n ἴωθεν ἧκον πρόφασιν μὲν ἐπὶ προσρήσει, τῇ δ’ ἀλη-\n\nθείᾳ τὰ συμφέροντα σφίσι τῶν δικαίων δυνατώτερα\n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nποιήσοντες. ὑπὲρ γὰρ ὧν τῇ προτεραίᾳ δείλης ἦσαν\n\nδιειλεγμένοι, ταῦθ’ ἧκον ἀπαιτήσοντες. \n\n 6. Τὰς τοίνυν εἰσόδους ταύτας ἁπάσας, ὦ βασιλεῦ,\n\nνόμιζε κατὰ τῶν νόμων εἶναι καὶ διὰ ταύτας πολλοὺς\n\nμὲν δικαίως διώκοντας ἡττῆσθαι, πολλοὺς δὲ ἀδίκως \n\nκεκρατηκέναι. ἐν δὲ τούτοις βοσκήματα, ἀνδράποδα,\n\nγῆ, δανείσματα, δεσμοί, δεσμῶν λύσεις. καὶ γὰρ εἴ\n\nτίς ἐστιν ἄρχων οἷος αἰδεῖσθαι εἷσθαι τὸ δίκαιον, πολλά ἂν\n\nποιήσειεν ἄνθρωπος πολὺν χρόνον προσκαθήμενος καὶ\n\nμακρὰς ἐπῳδὰς ἐπᾴδων καὶ χειρῶν καὶ γονάτων ἀπτό- \n\nμένος καὶ ἐπαίνους ὑπισχνούμενος καὶ κακῶς ἐρεῖν\n\nἀπειλῶν. εἶθ’ ὁ μέν ἐν μέσῳ κάθηται κατὰ τὸν νόμον,\n\nοἶ δέ ἔνθεν καὶ ἔνθεν οὐκ ἐῶσιν εἶναι δικαστήν. πῶς\n\nγὰρ ἂν εἴη δικαστὴς νυττόμενος ἔνθεν καὶ ἔνθεν, ὅπως\n\nἡ χάρις ἔχοι πλέον τοῦ νόμου; \n\n 7. Γίγνεται δέ τι | καὶ τοιοῦτον ἐν τοιούτοις, \n\nὦ βασιλεῦ. λέγουσι μέν τινες οὐδὲν τοιοῦτον πρὸς\n\nτὸν δικαστήν, φασὶ δὲ εἰρηκέναι, καὶ ὁ μισθὸς ὡμο-\n\nλόγηται. εἶτ᾿ ἐλθὼν φήσας εἰρηκέναι τι παρακάθηται\n\nτῷ δικαστῇ τὴν ψῆφον ἀναμένων, κατὰ δὲ τὸ δίκαιον \n\nἐκείνης ἐνεχθείσης μισθὸν ἀπαιτεῖ ψήφου δικαίας πε-\n\nπονηκὼς οὐδὲν οὐδέ γε φθεγξάμενος. \n\n 8. Καὶ τοῦτο δεινὸν μέν, ἀλλ’ οὐχ οἷον ἐκεῖνο τὸ\n\nκαὶ παρὰ τὸ δίκαιον νικᾶν ἀξιοῦν οἶς συναγωνίζονται. \n\nἢν γὰρ μὴ δῷς, | φησί, τὴν χάριν, οὐκ οἴσεις \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nτά βέλη τὰ ἀπὸ τοῦ στόματος. πάντως δὲ ἐπιτή-\n\nδειον ἡ ἀγορὰ χωρίον τοῖς τὰ τοιαῦτα τοξεύουσιν.\n\nεἶτ’ ἀπὸ τῶν τοιούτων ἀπειλῶν χάριτες πονηραὶ καὶ\n\nψῆφοι τράπεζαί τε λαμπραὶ τοῖς παρὰ τῶν κεκρατη-\n\n κότων πεμπομένοις· οὐ γὰρ αὐτῶν γε τῶν τρυφώντων\n\nἀναλισκόντων. καὶ ἔστιν αὐτοῖς τὸ μετὰ τὰς πρώτας\n\nθύρας ἀεὶ μεστὸν ἰχθύων, κεραμίων, ὀρνίθων, τῶν\n\nἄλλων ὅσα δαῖτα δύναται ποιεῖν. κομίζεται δὲ πολλά\n\nπολλαχόθεν, τὰ μὲν ἐκ τῆς αὐτῆς πόλεως, τά δὲ ἐξ\n\n ἄλλων ὧν αἱ μὲν ἐν ἠπείροις, αἶ δὲ ἐν νήσοις. καὶ\n\nαἶ κάμηλοι πρὸς τὰς ὁλκάδας ἁμιλλῶνται.",
        "3":"καὶ ἴδει\n\nμὲν ἐν πυροῖς καὶ κριθαῖς καὶ ἐσθῆτι καὶ οἴνῳ τά\n\nτοιαῦτα ἑστάναι, νῦν δὲ πολὺς μὲν ἄργυρος, πολὺς\n\n δὲ χρυσός. ὧν εἵνεκα τὰ τῶν ἀρχόντων βαλανεῖα |\n\n προκέκριται τῶν κοινῶν τούτων καὶ μεγάλων.\n\nπολλὰ γὰρ ἂν αἰτηθείη καὶ παρά γυμνῶν καὶ παρ’\n\nἀποψωμένων καὶ ἐν ἑκατέρᾳ γε δεξαμενῇ θερμοῦ τε\n\nὕδατος καὶ ψυχροῦ. οἶ δὲ δεόμενοι τῶν οὕτω λου-\n\nμένων τάς τε ἐξόδους αὐτῶν ἀναμένουσι καὶ παρα-\n\n κολουθοῦσιν ἀκοῦσαί τι τῶν αὑτοῖς συμφερόντων εὐ-\n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nχόμενοι. οἱ δὲ τῷ προσώπῳ δηλώσαντες, ὧς οὐκ ὀλίγου\n\nπόνου τὸ πεπραγμένον, ἔδοσαν ἐλπίσαι, καὶ τά ὀνεί-\n\nρατα ἀμφοτέροις ἡδέα, τοῖς μὲν τὸ κράτος, τοῖς δὲ ὁ\n\nμισθός. \n\n 10. Ἀγανακτήσαι δ᾿ ἄν τις, ὧ βασιλεῦ, καὶ πρὸς \n\nἐκεῖνο τὸ ἔωθεν ἀνισταμένους ὑπερβάντας τὰς ἄλλας\n\nφροντίδας οὔτε ὀλίγας καὶ προσηκούσας βαδίζειν εὐθὺς\n\nεἰς τὸ δικαστήριον. κουρεῖα δὲ οὐκ ἔστιν, ἰατρεῖα δέ,\n\nμυροπώλια δὲ δέξασθαι δυνάμενα καὶ λόγους καὶ συν-\n\nουσίας; τί οὖν ταῦτα παρορῶντες ἐκεῖσε φέρεσθε καὶ \n\nτῆς ἐνταῦθα ἀπραγμοσύνης τὴν ἀηδίαν προτιμᾶτε τὴν\n\nἐν τοῖς δικαστηρίοις; ἀλλ’ οὗτοι μὲν οὐκ ἐροῦσιν, ἐγὼ\n\nδέ, ὦ βασιλεῦ· ὅτι τῆς τοῦ κήρυκος δέονται φωνῆς,\n\nἢν εἰσιόντων ἀφίησιν ἐκεῖνος | πρὸ τῶν θυρῶν. \n\nοἱ γὰρ ἀκούσαντες ἄπαντες ἐπὶ τὴν ἐκείνων καταφεύ- \n\nγοῦσιν ἰσχύν. λυσιτελεῖ δὲ αὐτοῖς εἶναι τοὺς δεο-\n\nμένους αὐτῶν. \n\n 11. Βλαβεραὶ μὲν οὖν ταῖς πόλεσιν αἰ τούτων εἴσ-\n\nοδοι, βλαβεραὶ δὲ καὶ αἰ τῶν οὐκ ἀφικνουμένων ἐπι-\n\nστολαί. καί, νὴ Δία γε, καὶ μειζόνως. ᾧ γὰρ | \n\nοὐκ ἀφικνοῦνται, τοῦτο δέ ἐστι μέγεθος σχήματος, \n\nτούτῳ τὸ μηδενὸς ἀτυχεῖν ἔχουσι. πλέον γὰρ ἐνίοτε\n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nδύναται γραμματεῖον δίθυρον πολλῶν καὶ μακρῶν |\n\n λόγων ἐγγύθεν λεγομένων. οὗτοι δέ καὶ ἔρχονταί\n\nποτε καὶ οὐδέποτε, τὸ πρότερον μὲν παρὰ τοὺς ἐν\n\nλαμπροτέρᾳ τάξει, τὸ δεύτερον δὲ παρὰ τοὺς ἐν ἐλάτ-\n\n τονι. \n\n 12. Τούτων τοίνυν τῶν τηλικούτων ἄμφω κεω-\n\nλύσθαι φημὶ δεῖν, τά τε γράμματα καὶ τὰς ὁδούς.\n\nδι’ ἅπερ οὐδὲν ἐᾶται τῶν ἐγνωσμένων μένειν. δρόμος\n\nγὰρ εὐθὺς παρὰ τούτους, εἰ μὲν ἐξείη, καὶ αὐτῶν καθ’\n\n ὧν ἡ ψῆφος, εἰ δὲ μή, τῶν οἰκείων, καὶ τὰ μὲν λέλυ-\n\nται, τοῖς δὲ ἔστι λαβεῖν. ὁ δ’ ἄρχων ὑπὸ τῶν οὐκ\n\nἀρχόντων ἄρχεται. ὅταν γὰρ ὧν ἐψήφισται δυνατώ-\n\nτερον ᾖ τι, πῶς οὐ τοῦτο συμβαίνει; γίγνονται τοίνυν\n\nοἱ ταῦτα κεκελευκότες τῶν ἀφειμένων δεσπόται, καὶ\n\n ταῖς ἐκείνων ἐπιθυμίαις ἀντειπεῖν οὐκ ἔνι τούτοις. \n\n 13. Ἔστι τι καὶ ἕτερον ἔθνος, ὦ βασιλεὺ, τοῖς\n\nἄρχουσιν ἐνοχλοῦν. ποῖον τοῦτο; οἱ τοῖς νέοις ἐφε-\n\n στηκότες ἐπὶ βιβλίοις καὶ λόγοις. | οἱ τὸ τῆς ἡμέρας\n\nἥμισυ τὸ μετὰ μεσημβρίαν πὰρ ἐκείνοις διατρίβουσιν\n\n ὑπὲρ δικῶν τε καὶ μυρίων ἑτέρων δεήσεις ποιούμενοι.\n\nγνοίης δ’ ἂν αὐτοὺς πόρρωθεν τοῖς προσώποις πείσαν-\n\nτάς τε καὶ οὐ πείσαντας· ἐκ μὲν γὰρ ἐκείνου φαιδροί,\n\nτούτῳ δέ γε κατηφεῖς. δοκοῦσι μὲν γὰρ ἑτέρων κήδε-\n\nσθαι, κήδονται δὲ σφῶν αὐτῶν.",
        "4":"διά τοῦτο τῶν\n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nοὐκ εἰσιόντων ὁ εἰσιὼν εὐπορώτερος. οὐδὲ γὰρ πολλο-\n\nστὸν μέρος τἀκ τοῦ διδασκαλείου τῶν ἐκ τῶν δικαστη-\n\nρίων. κἂν ἐθελήσῃς τῶν διδασκάλων τοὺς ἐν πλούτῳ\n\nγεγενημένους ἐξετάσαι, τοῦτον εὑρήσεις τὸν πόρον,\n\nπλὴν εἴ τῳ κλήρους συγγενῶν ἡ Τύχη δέδωκεν, \n\nἐπεὶ αὐτό γε τὸ παρὰ τῶν μαθητῶν πλοῦτον οὐκ οἶδε\n\nποιεῖν, ἀλλ’ ἴσμεν καλῶς ὁπόσον.",
        "5":"ταῖς δίκαις μέν\n\nοὖν καὶ οἶδε λυμαίνονται, πρόσεστι δέ τι καὶ ἕτερον,\n\nτὸ τῶν διδασκαλείων αὐτῶν ἅπτεσθαι τὴν βλάβην\n\nποιεῖ γὰρ τὸν χείρω πολλάκις πράττειν ἄμεινον τοῦ \n\nβελτίονος. κρίνεται μὲν γὰρ ἡ εὐπραγία τῷ τῶν ὁμι-\n\nλητῶν ἀριθμῷ, κτᾶται δὲ πλείους ὁ φίλην τὴν ἀρχὴν\n\nκεκτημένος παραδιδόντων τῶν πατέρων οὐ διὰ τοὺς\n\nλόγους, ἀλλὰ διὰ ταύτην τὴν δύναμιν.",
        "6":"κἂν προσ-\n\nελθὼν αὐτοῖς εἴπῃς· ἄνθρωπε, προδίδως τὸν \n\nυἱόν. οὐχ ὁρᾷς τουτονὶ τὸν διδάσκαλον πλείω\n\nνέμοντα σπουδὴν τοῖς ἐν τοῖς δικαστηρίοις\n\nπράγμασιν, ἀφ’ ὅτου δὲ αὐτὸς προσαγορεύεται,\n\nπάρεργον τοῦτο πεποιημένον; οὐχ ὁρᾷς, ὡς\n\nαὐτῷ πλείων ἐκεῖθεν ἡ πρόσοδος; ὥστε μὴ δεῖν \n\nθαυμάζειν, εἰ τὸ πλέον μᾶλλον θεραπεύεται,\n\nταῦτα ἀκούσας ἀποκρίναιτ᾿ ἂν ὁ πατὴρ τούτων μὲν\n\nμηδὲν | ἀγνοεῖν, κερδαίνειν δὲ αὐτὸς τὰ μέγιστα \n\nδιὰ τῆς τοῦ παιδὸς ζημίας πραττομένων αὐτῷ ῥᾳδίως\n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nἁπάντων ἃ μόνης ἐστὶ δοῦναι τῆς ἀρχῆς.",
        "7":"τὸ τοῦτο\n\nτούτοις μεῖζον ἀπεργάζεται τὸ ποίμνιον, οὐχ οἶ λόγοι.\n\nἐπεὶ λόγους γε καὶ τοὺς ὄντας ἐκβάλοιεν ἂν αἰ περὶ\n\nταῦτα ἀσχολίαι. οὐ γὰρ ἔστιν ὁμοῦ καὶ τούτων κἀκεί-\n\n νῶν ἐπιμέλειαν ἔχειν. ἀλλ’ ὅστις αὑτὸν διδάσκαλος\n\nτοῖς ἄρχουσι δέδωκεν, οὗτος αὑτὸν τῶν πόνων ὧν δεῖ\n\nτοῖς λόγοις ἀπέστησε. κακιόνων δέ σοι τῶν παιδεύειν\n\nἀξιούντων γιγνομένων, ὦ βασιλεῦ, πῶς ἔνι βελτίους\n\nγενέσθαι τοὺς παιδευομένους; ὅταν γὰρ φαῦλον τὸ\n\n διδόμενον ᾖ, πῶς ἔνι καλὸν τὸ ληφθὲν εἶναι; δεῖ δή\n\nσοι μέλειν, ὦ βασιλεῦ, τοῦ πολλῶν δεξιῶν βασιλεύειν,\n\nτοῦτο δ’ ἂν ποιοῖς, εἰ τοὺς διδασκάλους τὰ αὑτῶν\n\nποιεῖν ἀναγκάζοις. ἀναγκάσαις δ’ ἄν, εἰ τῶν ἀρχόν-\n\nτων σφίσιν ἀποκλείσαις νόμῳ τὰς θύρας. \n\n 18. Τί δ’ οὐκ ἰνὶ, φήσαις ἄν, τοῖς ἄρχουσιν,\n\nεἰ βούλοιντο, καὶ ἄνευ νόμου τοῦτο ποιεῖν; ἔνι.\n\nκαὶ εἰσί γέ τινες ὀλίγοι κομιδῆ τοῦτο πεποιηκότες, οἶς\n\nπολλὰ ἀγαθὰ γένοιτο παρὰ τῆς Δίκης ἢ τῷ Διῒ παρα-\n\nκάθηται. καὶ ἤκουσαν μὲν οἱ τοῦτο πεποιηκότες κακῶς\n\n ὑπὸ τῶν ἐστερημένων τῆς πρὸς | ἐκείνους ὁμιλίας,\n\n ὁμιλίαν δὲ ὅταν εἴπω, πρόσοδον λέγω, τι) τὴν μέντοι\n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nψυχὴν οὐκ ἐπλήγησαν οὐδὲ ἔλυσαν τὸ δόγμα διά τοὺς\n\nτοιούτους τῶν λόγων.",
        "8":"οὐ μέντοι παρ’ ἅπασί γε\n\nτὴν τοιαύτην ἀνδρίαν εὕροι τις ἄν. ἀλλ’ ἰνὶ τις κἀν-\n\nταῦθα δειλός, ὥσπερ ἐν στρατοπέδῳ, καὶ φοβερὸς\n\nἐκείνῳ μὲν ὁ σίδηρος, τούτῳ δὲ ἡ βλασφημία, καὶ \n\nτὸ μηδὲν ἑαυτῷ συνειδέναι κακὸν οὐκ ἀρκεῖ. ἵν οὖν\n\nἀντ’ ἐκείνων ὁ νόμος ἔχῃ τὴν ἀξίαν καὶ μήτε εἰσίωσιν\n\nοὔτοι μήτε ἐκεῖνοι κακῶς ἀκούωσι, κεκωλύσθω τὸ\n\nπρᾶγμα βασιλείοις γράμμασιν. \n\n 20. Ἔξεστι γάρ, νὴ Δία, καὶ παροῦσι καὶ \n\nδεομένοις μὴ διδόναι χάριτας. ἔξεστι μέν, ἀλλ’\n\nοὐ ῥᾴδιον. μεγάλας γὰρ ἀνάγκας ἔχουσιν αἰ δεήσεις\n\nκαὶ τὸ ἅψασθαι καὶ χειρὸς καὶ γενείου καὶ τὸ γενέσθαι\n\nκατηφῆ. καὶ δάκρυον δ’ ἂν ἀφείη τις. ὁ δὲ καὶ αὐ-\n\nτοῦ μενεῖν ἀπειλήσει. μὴ γὰρ εἶναι ἀπελθεῖν ἀτυχή- \n\nσαντι. πρὸ θυρῶν γάρ ἑστάναι τὸν αὐτοῦ δεδεημένον,\n\nοὗ τὰς ἐλπίδας αἰσχύνεσθαι. τούτων ἡττᾶται πολλάκις\n\nὁ δικαστής. διὰ ταῦτα δίδωσιν ἃ μὴ βούλεται.",
        "9":"μὴ\n\nτοίνυν εἰσίτω μηδεὶς μηδὲ συνέστω μηδὲ διαλεγέσθω\n\nμηδὲ ἱκετευέτω μηδ’ ἀξιούτω λαβεῖν. οὕτω γὰρ οὐδὲ \n\nὁ δώσων ἔσται. οὐ γὰρ δὴ διά θυρίδων εἰσπέμψει\n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\nγράμματα προσδήσας βέλεσιν. εἰ δ’ οὖν τις καὶ ἀπώ-\n\nσεται τὴν αἴτησιν, πόσων μὲν αὐτῷ δεήσει λόγων,\n\n πόσης δὲ μηχανῆς, | πόσου δὲ χρόνου. ταυτὶ δὲ\n\nοὐ μικρὰ ζημία τοῖς πράγμασιν ἑλκομένης τοῦ δικα-\n\n στοῦ τῆς γνώμης ἐπὶ ταῦτα ἐκεῖθεν. \n\n 22. Ἀλλ᾿ εἰσὶν οἷς εἰσελθοῦσι προσειπεῖν\n\nἀπόχρη. ἐγὼ δὲ οὐκ οἶδα μὲν τοῦτον τὸν ἄνθρωπον,\n\nἔστω δὲ εἷς ἡ, εἰ βούλει γε, δύο, φαινέσθω καὶ τρίτος·\n\nπότερον οὖν κάλλιον μετὰ τῶν τοιούτων εἴργεσθαι καὶ\n\n τούτους ἢ τούτων εἵνεκα καὶ τοῖς τά δικαστήρια καρ-\n\nπουμένοις ἃ κεκλεῖσθαι χρῆν ἀνεῷχθαι, ἄλλως θ’ ὅτε\n\nτοῖς μὲν οὐκ εἰσιοῦσιν οὐδὲν βλάβος, οἱ δ᾿ ἂν εἰσιόντες\n\nβλάπτοιεν; εὑρήσεις δὲ ἐπὶ τῷ νόμῳ τούτῳ τοὺς μέν\n\n οὐκ ἀχθομένους | τοὺς ὀλίγους οὐδενὸς αὐτοῖς\n\n ἀπολλυμένου, τοὺς δ’ ἀποπνιγομένους τοὺς πολλοὺς\n\nπολλῶν αὐτοῖς ἀπολλυμένων τί οὖν δεῖ τὴν πρὸς\n\nἐνίους τιμὴν τοσούτοις ἀφορμὴν δοῦναι κατὰ τῆς τῶν\n\nδικαίων μερίδος; \n\n 23. Μάθοι γὰρ ἄν τι τῶν δεόντων παρὰ τῶν\n\n εἰσιόντων. μάθοι δ’ ἄν τι καὶ πονηρὸν παρὰ τῶν\n\nεἰσιόντων. ὅτι δὲ οἱ κακοὶ πλείους, ἀνδρὸς ἐπὶ σοφίᾳ\n\nδόξαν ἐσχηκότος ὁ λόγος. οὐκοῦν πλείους αἰ πονηραὶ\n\nγλῶτται τῶν χρηστῶν ἔσονται. οὐκοῦν πονηρότερος\n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nἢ χρηστότερος ὁ ἄρχων ἡμῖν ἔσται. ἑωράκαμεν δὲ τοὺς\n\nκεκλεικότας τὰς θύρας εὐδοκιμηκότας αὑτοῖς συμβε-\n\nβουλευκότας καὶ οὐδὲν τῶν χρησίμων αὐτοὺς ἐκφυγὸν\n\nπαρὰ τὸ μὴ παιδαγωγεῖσθαι ταῖς τούτων γνώμαις.\n\n",
        "10":"οἶμαι δὲ καὶ τὸ τὰς ἀρχὰς αὐτοὺς πεῖθον λαμβά- \n\nνεῖν τοῦτ᾿ εἶναι τὸ δοκεῖν σοι νοῦν ἔχειν αὐτούς.\n\nπέμπεις γὰρ ὡς τὰ πρὸς εὐδαιμονί·αν πόλεων πεπαι-\n\nδευμένους, ἀλλ’ οὐχ ὡς παιδευθησομένους. εἰ δ’ ἑτέ-\n\nρων δεήσονται τῶν ἃ χρὴ ποιεῖν διδαξόντων, σέ τὶς\n\nἂν αἰτιάσαιτο, βασιλεῦ, τὸν δέον ἀντὶ τούτων ἐκείνοις \n\nδιδόναι τὰς ἀρχὰς τούτοις διδόντα. \n\n 25. Πόλλα γὰρ ἄν, φησίν, ἁμαρτηθείη θυμῷ\n\nκαὶ δεῖ παρεῖναι τοὺς καθέξοντας. πολλοὶ δέ γε\n\nλαβόντες θυμουμένους ἔτι μᾶλλον ἐξέμηναν ἄρχοντος\n\nἀρετῇ | προστιθέντες τὸν θυμὸν καὶ δεῖν μὲν εἶναι \n\nφοβερὸν τὸν ἄρχοντα τοῖς ἀρχομένοις λέγοντες, δεδιέναι \n\nδὲ μάλιστα τὸν ἀστράπτοντα θυμῷ. θυμὸν δὲ τὸν\n\nμὲν ἄλλοθεν ἐγγενόμενον ἐξερρίπισαν, τοῦ δ’ αὐτοὶ\n\nκατέστησαν ἀρχιτέκτονες ταύτῃ τοὺς ἅπαντά σφισιν\n\nεἴκοντας ἀναρπάζοντες. ὥστε τὸ πᾶσιν ἐξεῖναι πὰρ’ \n\nαὐτοὺς εἰσιέναι καὶ περὶ ὧν ἂν δοκῇ λέγειν οὐ μᾶλλον\n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nὀργὰς δύναται καταπαύειν ἢ τὰς μὲν μείζους ποιεῖν,\n\nτὰς δὲ καὶ ἐντιθέναι. σὸν δή, βασιλεῦ, τοῖν δυοῖν\n\nτούτοιν ῥύσασθαι τοὺς ἄρχοντας. τὸν δ’ ἄνευ τούτων\n\nθυμὸν αὐτοῖς τε ἐπᾴδοντες σβέσουσι καὶ τῷ παρά τῶν\n\n παρέδρων χαλινῷ. \n\n 26. Καὶ χάριτας τοίνυν φήσουσιν εἶναί\n\nτινας οὐδὲν ἐχούσας ἐναντίον τοῖς νόμοις. εἰ\n\n δὲ ὁμολογοῦσι τοῖς νόμοις, | ἄλλο τι ταῦτα κλη-\n\nτέον, οὐ χάριτας. εἰ γὰρ ἃ γένοιτ’ ἄν μοι παρὰ τῶν\n\n νόμων, ταῦτα λαμβάνω, πῶς ἔτι τοῦτο χάρις; ἢ πόθεν\n\nτουτωὶ τῷ πράγματι τοὔνομα; καὶ μὴν ὁ μὲν χάριν\n\nλαβὼν ἀμοιβὴν ὀφείλει τῷ δόντι, δικαστῇ δὲ ὑπηρε-\n\nτηκότι νόμοις οὐκ ἂν ὀφείλοιτο χάρις. ἂ γὰρ ἦν αὐτῷ\n\nκατ’ ἀνάγκην πράττειν, ἔπραξε.",
        "11":"φημὶ τοίνυν κατ’\n\n οὐδέτερον τῷ δικάζοντι δεῖν ὑπὲρ τοιούτων τινὰ δια-\n\nλέγεσθαι οὔτε ἐπιτρεπόντων παρέχειν τοῖς αἰτοῦσι τῶν\n\nνόμων οὔτε μή. ἢ γὰρ ἂ δεῖ καὶ σιωπώντων ἔσται\n\nδιὰ τοὺς νόμους ἢ χάριτας εἰ λέγοιεν οὐ συμβαινούσας\n\nτοῖς νόμοις, ταύτας λαβόντες ἔλαβον οὐ καλάς. \n\n 28. Εἰ δέ μοι λέγει τις δεσμωτήρια καὶ καταδίκας\n\nκαὶ λύσιν ἑκατέρου διά τοὺς εἰσιόντας, ἴστω ὧς ἂ\n\nλυθῆναι μὲν προσῆκεν, ἐλύετ᾿ ἂν καὶ οὐκ εἰσιόντων,\n\n\n\n \n\n \n\n\n\n \n\n\n\nὥσπερ ἐπ᾿ ἐκείνων ἐφ’ ὧν οὐκ ἣν εἴσοδος, ἃ δὲ ἐχρῆν\n\nἤ ὅλως μένειν ἢ πλείω χρόνον, διὰ τοὺς εἰσιόντας ἢ\n\nὅλως ἢ θᾶττον κινηθέντα κακῶς κεκινημένα. ἔκβαλε\n\nδὴ τὰς χάριτας ταυτασὶ τῶν δικαστηρίων, ὦ βασιλεῦ.\n\nκαὶ μὴ πρὸς ἄνδρα, πρὸς δέ τούς νόμους ὁ δικάζων \n\nβλέπων ἔν τε τοῖς μείζοσι καὶ ἐλάττοσιν οὕτω τὰ μὲν |\n\nπραττέτω, τὰ δὲ μή. \n\n 29. Σὺ δὲ οὐκ εἶ, φησί, τῶν εἰσεληλυθότων;\n\nφημί, καὶ τῶν γε οὐκ εἰσεληλυθότων. ἐπεθύμουν μὲν\n\nγὰρ τούτου, ἠναγκαζόμην δὲ ἐκεῖνο, φεύγων μὲν εἰς \n\nὅσον ἐξῆν, νικώμενος δὲ πλήθει τε καὶ πυκνότητι τῶν\n\nκλήσεων. οἱ δὲ ἀφικνούμενοι καὶ καλοῦντες νῦν μὲν\n\nἰατροὺς ἑώρων περὶ τὸ σῶμα τοὐμόν, ὧς δὴ κάμνον,\n\nοὐ κάμνον, νῦν δὲ ἐπώλουν μοι τὸ δοκεῖν μὴ δεδυ-\n\nνῆσθαι μήτε ἵξω συντυχεῖν μήτε ἔνδον εὑρεῖν, ἀεὶ δὲ \n\nφεύγειν οὐκ ἣν. τοῦ δὲ δυσχεραίνειν με τὰς τοιαύτας\n\nεἰσόδους τεκμήριον τὸ καλεῖν εὐεργέτας ἐμαυτοῦ τοὺς\n\nοὐ καλοῦντάς με παρ’ αὑτούς. καὶ τοῖς μὲν ἄλλοις\n\nἐδόκουν ἐκεῖνοι τῷ μὴ καλεῖν πλημμελεῖν, ἐμοὶ δὲ τὰ\n\nπροσήκοντά τε ποιεῖν καὶ συμπράττειν εἰς τὸ χρῆμα \n\n \n\n \n\n \n\n \n\n\n\n \n\n\n\nτῶν λόγων.",
        "12":"καὶ τῶν χρόνων μοι τούτους ἡδίστους\n\nγεγενῆσθαι νομίζω τοὺς ὅλως ἀκριβῶς περὶ τοὺς λόγους\n\nἀνηλωμένους. καὶ ταῦτα λέγων οὐκ ἂν ἀπιστοίμην\n\nεἰκότως. οὔτε γὰρ Ἀριστείδῃ τῷ Λυσιμάχου γέγονεν\n\n ἀπὸ τῶν φόρων οὐδ’ ὀβολὸς οὔτ’ <ἐμοὶ> ἀπὸ τῶν παρὰ\n\nτὸν βασιλέα τὸν γενναῖον ἐκεῖνον καὶ λαμπρὸν καὶ\n\nτοῖς βεβιωμένοις καὶ τῇ τελευτῇ. καλὸν μὲν οὑν καὶ·\n\nτὸ μὴ λαβεῖν, πολὺ δὲ κάλλιον τὸ μηδ’ ἀπολαβεῖν |\n\n καὶ ταῦτα ἐκείνου προκαλουμένου τῆς τῷ πάππῳ\n\n συμβάσης τῶν ὄντων δημεύσεως οὐ πάσης λελυμένης.\n\nἀλλ’ ὅμως καὶ τοῦτο ἔφυγον, ὅπως, ἔφην, μηδενὶ\n\nτρόπῳ μηδὲν τοιοῦτον κερδάναιμι.",
        "13":"τοῦ\n\nχάριν δὴ ταῦτα διῆλθον; ἵνα πᾶσιν ἡ πιστόν, ὧς ἠδό-\n\nμην τῷ μὴ καλεῖσθαι μᾶλλον ἢ ταῖς τοιαύταις συνου-\n\n σίαις. εἰ γὰρ μήτε χρήματα ἐποίουν διὰ τὸν οὐκ ἀξι-\n\nοῦντα τὰ τοιαῦτα κερδαίνειν πράγματά τε καὶ πόνους\n\nἀνθ’ ἡσυχίας παρεῖχον παρῃροῦντό τε τῆς περὶ τοὺς\n\nλόγους ἐπιμελείας, ὅπως ἡδοίμην ταῖς τούτων αἰτίαις; \n\n 32. Εὖ γάρ, φησί, πολλοὺς ἀπὸ τούτων\n\n ἐποίεις. πάλιν ἐνταῦθα μεμνήσομαι τῶν νόμων. ὧν\n\nὑπὸ τῶν ἀρχόντων βεβαιουμένων, τοῦτο δ’ ἂν ἔχοιεν\n\n\n\n \n\n \n\n\n\n \n\n\n\nὑπὸ τῶν ἀγαθῶν, οὐδὲν ἐμοῦ καὶ τοῦ δεῖνος δεήσει\n\nτοῖς ἀρχομένοις. εἰσῄειν, ὁμολογῶ. | τοῦτο δ’ οὐκ \n\nἂν ἦν, εἴ τις ἦν ὁ κωλύων νόμος. τεθήτω τοίνυν ὁ\n\nνόμος, ὅπως μηδέ τοῖς πάνυ βουλομένοις εἰσελθεῖν ᾖ,\n\nκαὶ δι᾿ οὗ γαλήνην αἰ ψυχαὶ τῶν ἀρχόντων ἕξουσιν, \n\nἐπεὶ καὶ τούς ἰατροὺς ἀξιώσαιμ’ ἂν ὑπὲρ τῶν σωμάτων\n\nαὐτοῖς διαλέγεσθαι μόνον. \n\n 33. Ἔτι κἀκεῖνο προσήκει καὶ ῥηθῆναι, βασιλεῦ,\n\nκαὶ τοῦ νόμου γενέσθαι μέρος, ὃ παροφθὲν δώσει\n\nπράττεσθαι τῷ κεκωλῦσθαι δοκοῦντι. βούλει μαθεῖν \n\nτοῦτο ἔτι; μηδεὶς ἄρχων μήθ’ ἑστιάτω μηδένα μήτ’\n\nαὐτὸς ὡς ἄλλον ἑστιασόμενος ἐρχέσθω. πολὺ δὲ τοῦτο\n\nνυνί. καὶ τὴν μὲν ἄλλην αἰσχύνην ἐῶ τῶν νηφόντων\n\nὁρώντων μὲν τὴν ἐν ἐκείνοις μέθην, μὴ γελᾶν δὲ οὐ\n\nδυναμένων. τοιαῦται μὲν αὐτοῖς αἰ παρειαί, τοιοῦτοι \n\nδέ ὀφθαλμοί, τοιαῦται | δὲ γλῶτται. τῶν δὲ ἐπὶ \n\nζεύγους οἱ ἐπὶ τῶν ἵππων καταγελαστότεροι.",
        "14":"ἀλλ᾿\n\nἐῶ ταῦτα νῦν, δεδιέναι δὲ αὐτῶν ἄξιον τὰ συμπόσια\n\nδιὰ τοὺς ἐν συμποσίοις λόγους, ἐν οἷς ἔστι καὶ χάρι-\n\nτας ἐπαγγεῖλαι τοιαύτας ὁποίας ἄρτι διεξῄειν. τῷ δὲ \n\nἑστιάτορι μέν, ἄρχοντι δὲ καὶ κατά τοῦτο δοῦναι δυνα-\n\nμένῳ, προπίνοντι δὲ τοῖς δαιτυμόσιν ἀνωμαλίας εἶναι\n\n\n\n \n\n \n\n\n\n \n\n\n\nδοκεῖ καὶ οὐ κατὰ τὴν κύλικα τὸ μὴ τῷ οἴνῳ προσ-\n\nθεῖναι καὶ τὴν χάριν. φύονται δὴ συμφοραὶ πολλοῖς\n\nἀπὸ τῶν συμποσίων. εἶτα οἱ μηδὲν ἀδικοῦντες μήτε\n\nἰδίᾳ μήτε κοινῇ οὐ θαυμάζουσιν, ὅθεν αὐτοῖς ἐν ταπα-\n\n χαῖς τε καὶ κακοῖς τὰ πράγματα. \n\n 35. Ἴσχε δή, βασιλεῦ, τοὺς τοιούτους πότους. ἐπι-\n\nσχήσεις γάρ πολλῶν καὶ δεινῶν ἀρχάς, ὧν καὶ μή·πω\n\nπροσκειμένων μηδὲ ἁπτομένων ἀπὸ τῆς ἐλπίδος τραύ-\n\nματα. οὗτος ὁ νόμος τεθεὶς παρέξει καὶ τοῖς ἄλλοις\n\n ἰσχύειν οὐκέτ᾿ ἐπεισιόντων αὐτοῖς ἀφ’ ὧν ἀσθενεῖς\n\nγεγόνασιν. \n\n \n\n \n\n"
    },
    "work":"orationes 51",
    "original-urn":"urn:cts:greekLit:tlg2200.tlg00451.opp-grc1",
    "edition":"Libanius, Orationes 51"
}
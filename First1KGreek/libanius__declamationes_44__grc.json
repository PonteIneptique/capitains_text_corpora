{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00544.opp-grc1-simple",
    "text":{
        "0":"\n\n \n\n XLIV. \n\n Νόμος τὸν ἐπὶ τῆς ἐκκλησίας ὀφθέντα ξένον\n\nἀποθνήσκειν ὑπὸ τοῦ στρατηγοῦ. ξένος ὀφθεὶς\n\nἀπαγόμενος ἔφη τι μηνύειν ἔχειν ἀπόρρητον.\n\nἀπέκτεινεν αὐτὸν ὁ στρατηγός. μετὰ ταῦτα ἡ\n\n5 πόλις ἐτυραννήθη. καταλυθέντος τοῦ τυράννου\n\nκρίνεται ὧς συνειδώς. \n\n",
        "1":"\n Ἡ μελέτη. \n\n τὰ μὲν ἀπὸ τῆς τυραννίδος, ὦ ἄνδρες,\n\nκακὰ καὶ τὸ πάντων τῶν ἐν ἀνθρώποις δεινῶν ταύ-\n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nτὴν εἷναι χαλεπωτάτην ἱκανῶς ὁ κατήγορος ἐνδεδεῖχθαί\n\nμοι δοκεῖ καὶ τὸν λόγον ἐξισωκέναι ταῖς συμφοραῖς·\n\nτὸ δ’ ὡς ἐγώ τι τούτων ἐφ’ ὑμῖν συμπαρεσκεύασα\n\nκαὶ ἦν μοι βουλομένῳ δεσπότην ἐπιστῆναι τῇ πόλει,\n\nτοῦτο δὲ οὐδενὶ λόγῳ, μὰ τοὺς θεούς, ἐφαίνετό μοι \n\nδεικνύειν ἔχειν.",
        "2":"ὑμεῖς δ’ εἰ μὲν τὴν φύσιν τοῦ\n\nπράγματος ἔγκλημα ἐμὸν ποιεῖσθε καὶ ὧν ὑπὸ τοῦ\n\nτυράννου πεπόνθατε παρὰ τῶν οὐδὲν ὑμᾶς ἠδικηκότων\n\nοἴεσθε δεῖν δίκην λαβεῖν, χρήσασθε ὅ τι βούλεσθε· εἰ\n\nδὲ χωρίς ἐστιν ἅ τε ὐπ’ ἐκείνου πεπόνθατε καὶ τὸ \n\nπονηρὸν ἐμὲ περὶ τὴν πόλιν γεγονέναι, μή με περι-\n\nίδητε τοῖς κατὰ τῆς τυραννίδος ἀπολλύμενον λόγοις\n\nμηδὲ τὴν ἀπ’ ἐκείνης ὀργὴν εἰς ἔνα τῶν ὑφ’ ὑμῶν\n\n\n\n \n\n \n\n \n\n\n\n \n\n\n\nπεπιστευμένων ἐφῆτε.",
        "3":"ἔοικα δὲ πάντων τῶν ἐν τῇ\n\nπόλει δυστυχέστατος εἶναί τις, εἰ τῶν μὲν ἄλλων ἕκα-\n\nστος εὐθυμεῖ τε καὶ στεφανηφορεῖ καὶ τῆς τῶν πραγ-\n\nμάτων μεταστάσεως ἀπολαύει, μόνος δ’ ἐγὼ καὶ τῶν\n\n τῆς τυραννίδος ἐπειρώμην δυσχερῶν καὶ τῶν τῆς\n\nἐλευθερίας καλῶν ἀπεστέρημαι.",
        "4":"καί μοι δοκοῦσιν οἱ\n\nπάνυ φάσκοντες τήν τε δημοκρατίαν ἀγαπᾶν καὶ τῇ\n\nτυραννίδι πολεμεῖν τὰ μὲν τῆς τυραννίδος ἐπιτείνειν\n\nχαλεπά, τοῖς δ’ ἀπὸ τῆς ἐλευθερίας ἐναντιοῦσθαι κα-\n\n λοῖς. τὸ γὰρ ἐπηρεάζειν καὶ ψευδέσιν αἰτίαις ὅν τύχοι\n\nτῶν πολιτῶν ἀποκτεῖναι ζητεῖν ψήφῳ δικαστῶν ἠπα-\n\n \n\n \n\n \n\n \n\n\n\n \n\n\n\nτημένων τοσούτῳ δεινότερον τοῦ παθεῖν τι τοιοῦτον\n\nἐξ ἐπιτάγματος, ὅσῳ τὸ μὲν τῷ καιρῷ συμβαίνει καὶ\n\nτὸ τῶν ἀδίκων ὑπομεῖναί τι τὸν δουλεύοντα σύνηθες,\n\nἐν δὲ νόμοις δοκοῦσιν ἰσχύειν καὶ δημοκρατίας σχή-\n\nματι τὸ παρὰ τοὺς νόμους ἀποθανεῖν τῷ τε | \n\nἀποθνήσκοντι μεῖζον εἰς συμφορὰν καὶ τοῖς ψηφιζο- \n\nμένοις αἰσχύνη, εἰ τὰ τῆς τυραννίδος ἐπὶ τῆς ἐλευθε-\n\nρίας οἱ μὲν πάσχοιεν, οἱ δὲ μιμοῖντο. ὥστ᾿ εἴπερ ὑμῖν\n\nμέλει τοῦ καθαρῶς ἐπανήκειν τὴν πολιτείαν, καὶ τὸν\n\nτοῦ φεύγοντος λόγον μετ᾿ εὐνοίας ἀκοὑσατε. \n\n",
        "5":"5. Οἷμαι δ᾿ οὐχ ἁμαρτεῖν εἰπὼν ὡς ἐγὼ μὲν κιν-\n\nδυνεύω περὶ τοῦ πότερον αὑτὴν δεῖ δοκεῖν εὗ φρονεῖν\n\nοὕτω καὶ τὸ στρατηγεῖν ἐπὶ τοῖς βουλομένοις ἐστίν, \n\nἀλλ᾿ ὃν ἂν ὑμεῖς ἕλησθε κρίναντες ἐπιτήδειον εἶναι\n\nτὰ μέγιστα τῶν ὑμετέρων διοικεῖν, οὖτος ἀποδέδεικται\n\nτῶν δυνάμεων κύριος, εἰ μὲν ἐμοῦ τὰ δίκαια παρεχο-\n\nμένου μὴ τὰ παρ᾿ ὑμῶν ἐναντιωθείη, τῷ κρινομένῳ\n\n \n\n \n\n\n\n \n\n\n\nμὲν ἡ σωτηρία, τῇ πόλει δὲ εὐδοκιμεῖν ἀπὸ τοῦ χρη-\n\nστοῖς αὑτὴν ἐπιτρέπειν διοικεῖν συμβήσεται· εἰ δ᾿\n\nὑμεῖς τὰς τῶν συκοφαντούντων βλασφημίας τῆς ὀρθῆς\n\nἀπολογίας προθήσετε, τεθνήξομαι μὲν ἐγώ, δόξετε δὲ\n\n ὑμεῖς πάντας ἀνοίᾳ νικᾶν, εἰ οὓς ὡς πονηροτάτους\n\nἀποκτείνειν ἐμέλλετε, τούτους ἐπὶ τὸ στρατηγεῖν ἤγετε. \n\n ",
        "6":"\n 6. Ἀναμνῆσαι δ᾿ ὑμᾶς, ὧ ἄνδρες, βούλομαι τῆς\n\nἡμέρας ἐκείνης ἐν ᾗ ποιούμενοι τὰς ἀρχαιρεσίας ὑμεῖς\n\nπολλοὺς ὑπερβάντες ἐμὲ γὰρ ὁ οὐ μικρὸς καὶ λόγων\n\nπλῆθος καὶ φωναὶ τοιαῦται ῥητόρων· ἐν τοῖς ὅπλοις\n\nἐστὶν ἡ σωτηρία, τῶν δὲ ὅπλων αὐτῶν ἐν τῷ\n\nστρατηγῷ τὸ πλεῖστον. καὶ προσήκει τοῦτον οὐ\n\n τῶν τυχόντων, τῶν δ᾿ ἐξητασμένων εἶναί τινα. \n\n \n\n \n\n \n\n\n\n \n\n ",
        "7":"\n 7. ὁ δεῖνα μὲν τὸν δεῖνα ἐπῄνεσεν, ὑμεῖς δ᾿ οὐ προσ-\n\nείχετε. ἕτερος ἕτερον ἐθαύμασεν, ὑμεῖς δ᾿ οὐκ ἀπεδέχε-\n\nσθε. καὶ περὶ τρίτον καὶ τέταρτον, οἶμαι, ταὐτὸ ἧν,\n\nοἱ ἐπαινοῦντες, οἰ μὴ πειθόμενοι. τῶν μὲν γὰρ τοὺς\n\nπρογόνους ᾐτιᾶσθε, τοὺς δὲ οὐ καλῶς τεθράφθαι, τοὺς \n\nδὲ ἀπείρως ἀγώνων ἔχειν, τοὺς δὲ βραδεῖς εὑρεῖν\n\nτὸ δίον, τοὺς δὲ ιύκ ἀρκεῖν ἐπιτελέσαι τὸ δόξαν. \n\n ",
        "8":"\n 8. | ἐπεὶ δ᾿ ἐμοῦ τις ἐμνήσθη, παντες, ὧ ἄνδρες, \n\nκαὶ γὰρ εἰ φορτικώτερον εἰπεῖν, οὐ σιωπήσομαι, ἀκε-\n\nδέχασθε. ἅπας οὗς ὁ δῆμος ἀνεθορύβησε καὶ ὡς ἂν \n\nἀκούσας ὃν ἐζήτει πάλαι διετέθη καὶ σὺν ἡδονῇ καὶ\n\nχρησταῖς ἐλπίσιν ᾐρεῖτο.",
        "9":"παραλαβὼν δ᾿ οὖν ἐγὼ τὰ\n\nπράγματα καὶ πειρώμενος μὴψεῦσαι τῆς προσδοκίας\n\nτοὺς ἑλοομένους οὐχ ὅπως ἂν εὐπαθήσαιμι τῇ δυνάμει\n\nκαὶ μείζω ποιήσαιμι τὴν οὐσίαν ἐσκόπουν, ἀλλ᾿ ὅπως \n\nδι᾿ ὦν ἂν γένοιτο τὰ κοινὰ βελτίω μηδὲ ἓν παρ-\n\nοφθείη, τοῦτο φροντίζων διετέλουν. ἴσασιν οἱ στρατιῶ-\n\n \n\n \n\n####\n\n \n\nται τοὺς ἐμοὺς πόνους, τὰς ἐμὰς ἀγρυπνίας, ἐν ὅσαις\n\nμὲν αὐτοὺς ἤσκουν μελέταις, ὅπως δ᾿ ἐτίμων τοὺς\n\nἀγαθούς, ὅπως δ᾿ ἐπηνώρθουν τοὺς μὴ τοιούτους\n\nκαιροὺς παρατάξεων ζητῶν, χωρίων καταλήψεις, ρυ-\n\n λακὴν τοῦ μὴ παθεῖν, ἐπίνοιαν τοῦ δρᾶσαι, ἐνέδρας,\n\nβουλεύματα, παρακλήσεις, μάχας, τὰς εἰς τὸ νικᾶν\n\nἀφορμάς.",
        "10":"νομίζων δὲ δεῖν τὸν ἄριστον στρατηγὸν\n\nμὴ τοῦ μὲν ἔξω κρατεῖν ἔχειν πρόνοιαν, τῶν δὲ εἴσω\n\nτείχους ἠμεληκέναι, τοὺς νόμους οὐδὲ πρότερον ἀγνοῶν\n\n τότ᾿ ἄμεινον ἔσπευδον εἰδέναι βεβαιοῦσθαι. ᾔδειν\n\nγὰρ ὡς ἡ πόλις τῶν μὲν πολεμίων κρείττων ἐστὶ δι᾿\n\nὦν διοικεῖται νόμων, τούτων <δὲ> ἀτακτεῖ κινουμένων. \n\n \n\n\n\n \n\n\n\n διὸ δεῖ νικᾶν τοὺς παλεμίους οὐκ ἐν τῷ ἀπελαύνειν,\n\nτῷ δὲ τοὺς νόμους ἰσχύειν.",
        "11":"πάντας μὲν οὖν ἔγωγε\n\nσυμφέροντάς τε ἑώρων καὶ φυλάττειν ἀξίους, μάλιστα\n\nδὲ τὸν ὡς οὐ χρὴ ξένον τῶν ἡμετέρων ἐκκλησιῶν μετ-\n\nέχειν ἀγορεύοντα. διὰ τί; ὅτι, ὧ ἄνδρες, μεγάλη ῥοπὴ \n\nτὸ τὰ βεβουλευμένα λανθάνειν καὶ τὸ αὐτὸ ψήφισμα\n\nκρυφθὲν μὲν κέρδος τοῖς ἐψηφισμένοις, πρὸ δὲ τῶν\n\nἔργων κηρυχθὲν μάταιον, τὰ δὲ | καὶ αὐτοὺς τοὺς \n\nβεβουλευμένους ἔβλαψεν.",
        "12":"εἰδὼς οὖν ὅτι τούτου\n\nμὲν τοῦ νόμου κρατοῦντος ἔνι τι καὶ τῶν ὅπλων ὄφε- \n\nλος, ἀνῃρημένου δὲ πρᾶγμα ἀνόνητον αἱ μάχαι, παρε-\n\nτήρουν ἐν ταῖς ἐκκλησίαις, ὅπως αὐτῶν ᾗ τῶν πολιτῶν,\n\nοἶς ἀναγκαία ἡ πρὸς τὴν ἐνεγκοῦσαν εὔνοια, καθαρὸς\n\nὁ σύλλογος καὶ μηδεὶς τῶν ῥᾳδίως ἂν ἐξαγγειλάντων\n\nτοῖς ἐναντίοις τὰ τῇδε νικῶντα παρείη, καὶ αὐτός τε \n\n \n\n \n\n\n\n \n\n\n\nπανταχοῖ τοὺς ὀφθαλμοὺς περιῆγον καὶ οἷς αὐτὸ\n\nτοῦτο προσετέτακτο ποιεῖω, ἦσαν δὲ οὐκ ὀλίγοι. τὰς\n\nγὰρ ἐλπίδας τῶν τροπαίων ἐν ταῖς ἐκκλησίαις εἶχον,\n\nκαὶ συμμάχων, ὧς ἄν τις εἴποι, χρησιμώτερον ἔργον\n\n τὸ μηδένα τῶν ἔξωθεν εἰδέναι τὰ ἡμέτερα ἀπόρρητα.\n\nδιὰ τοῦτο γάρ μοι δοκεῖ καὶ τὸν στρατηγόν, ἀλλ’ οὐ\n\nτὰς ἄλλας ἀρχὰς ἐπὶ τὸν ξένον παρακαλεῖν ὁ νομοθέ-\n\nτης εἰδὼς ὅτι τούτῳ μάλιστα μελήσει τῆς περὶ ταῦτα\n\nἀκριβείας, ᾦ μάλιστα συμφέρει μὴ ταῦτα παραβαί-\n\n νεσθαι. \n\n",
        "13":"\n 13. Τὸν μὲν οὖν ἄλλον χρόνον εἶκον οἱ ξένοι τοῖς\n\nἡμετέροις νόμοις καὶ οὐδεὶς θρασύτερος ἑωρᾶτο τοῦ\n\nφόβου, πρῴην δὲ συγκαθημένων ἡμῶν καὶ πολλῆς\n\nοὔσης φροντίδος καὶ περὶ τῶν μεγίστων τῆς σκέψεως\n\n καὶ τοῦ κήρυκος ἐρωτῶντος τίς ἀγορεύειν βούλε-\n\nται; καὶ τῶν ἐσκεμμένων ἀνισταμένων ἐγὼ μὲν ἔβλε-\n\n \n\n \n\n \n\n \n\n\n\n \n\n\n\nπον εἰς ἕκαστον ὑπηρετῶν τῷ νόμῳ, περιεφοίτων δὲ\n\nοἷς τοῦτο προσέκειτο.",
        "14":"βοὴ δὲ ἐξαίφνης καὶ ταραχή·\n\nξένος οὗτος εἰσβιάζεται καὶ καταμανθάνει τί\n\nμὲν εἴρηται, τί δὲ κέκριται, τί μὲν ἔδοξε, τί δὲ\n\nοὐκ ἔδοξε καὶ τὰ τῆς πόλεως οὐκ οἶδ’ ὁπόθεν \n\nἥκων εἰδὼς ἄπεισιν. ὁ στρατηγὸς δὲ ἡσυχάζει,\n\nτιμωρία δ’ οὐ φαίνεται, ξίφος δὲ οὐδαμοῦ.\n\n",
        "15":"τοιούτων πεφηνότων τε καὶ Ι λεγομένων τί \n\nἐχρῆν με ποιεῖν; ἐπαινέσαι τὸν ἄνθρωπον καὶ στεφανῶ-\n\nσαι καὶ κελεῦσαι ῥήματα ἄλλως ἡγεῖσθαι τὸν νόμον καὶ \n\nτοῖς ξένοις ἀνοῖξαι τὰς ἐκκλησίας; ἀλλ’ οὐδεὶς ἐρεῖ. τί\n\nοὖν λοιπόν; ἀπάγειν, ἔργῳ κυροῦν τὸν νόμον. οὐκοῦν\n\nἐγὼ μὲν ἃ μὴ ποιῶν ἂν παρηνόμουν ἔπραττον, ὁ δὲ\n\nἐφθέγγετο ταῦτα δὴ τὰ τοῖς ἐπὶ θανάτῳ συνειλημμέ-\n\nνοις εἰωθότα, ὧν κοινῇ πᾶσιν ὑπερορᾶν δοκοῦν ἔπαθεν \n\nἃ δὴ παθεῖν ἐπὶ τούτοις ἐτέτακτο.",
        "16":"μετὰ ταῦτα τοί-\n\n \n\n \n\n\n\n \n\n\n\nνυν ἐμοῦ θαυμαζομένου παρ’ ὑμῶν ὡς ἐπιμελῶς καὶ\n\nφιλοπόνως βασανίζοιμι τοὺς συλλόγους καὶ ὧς ἐρρω-\n\nμένως ἀμυνοίμην τοὺς καταφρονοῦντας τῆς πόλεως\n\nἐπεισέρχεταί ποθεν ἡ θεοῖς ἐχθρὰ τυραννίς. ἣν ὅτι\n\n μεθ’ ὑμῶν ἐδυσχέραινον ἴστε. ὅσα γοῦν ἴδει παρ’\n\nἐμοῦ λεχθῆναι καὶ δοκιμασθῆναι καὶ βουλευθῆναι καὶ\n\nπραχθῆναι τοῦ παύσασθαι τὰ δεινά, πάντα ὑμῖν προ-\n\nθύμως, ὥς γ’ ἐμαυτὸν πείθω, εἰσενηνέχθαι οἴομαι. \n\n",
        "17":"\n 17. Καὶ παρῆλθε τὰ τῆς ἀνομίας καὶ δημοκρατού-\n\n μεθα πάλιν καὶ θύετε καὶ σπένδετε καὶ πλὴν ἐμοῦ\n\nπάντες ἐν εὐθυμίαις, ὁ στρατηγὸς δὲ κρίνεται, καὶ τὸ\n\nπάντων ἀτοπώτατον, ὡς συναράμενος τῷ τυράννῳ τοῦ\n\nκαταλῦσαι τοὺς νόμους. τίς οὖν ὁ παρ’ ἐμοῦ λόγος;\n\n \n\n \n\n \n\n \n\n \n\n\n\n \n\n\n\nἁπλοῦς καὶ δίκαιος. συνειδέναι με φὴς καὶ συνεφῆφθαι\n\nτῆς τυραννίδος; καλῶς. οὐκοῦν ὅστις τοῦτο οἶδε φα-\n\nνήτω, μαρτυρησάτω, δειξάτω τοῖς δικασταῖς αὑτόν,\n\nπεισάτω τοὺς ὀμωμοκότας ὅτι με ἀποκτείναντες οὐκ\n\nἐπιορκήσονται. τοῦτο γάρ ἐστιν ὀρθὴ κατηγορία. οὑ- \n\nτοσὶ κέκλοφε. τίς ἡ πίστις; ὁ δεῖνα μαρτυρεῖ. με-\n\nμοίχευκεν ὁ κρινόμενος. πόθεν πεισθῶμεν; ἀπὸ τῶν\n\nμαρτυριῶν.",
        "18":"τοῦτο δή, τοῦτο καὶ νῦν ἐμοὶ σωθήτω.\n\nσυνῄδει ταῦτα τῷ μέλλοντι τυραννεῖν ὁ στρα-\n\nτηγός. γέγραφε τοῦτο. κάλει τοίνυν Ι ἐπὶ τῇ γρα- \n\nφῇ καὶ τοὺς μάρτυρας, εἴτ’ ἐλευθέρων εἴτε δούλων, \n\nὁντινοῦν ἔστι σοι καλεῖν, εἰ τῶν τοξοτῶν, εἰ τῶν ὁπλι-\n\nτῶν, εἰ τῶν ἱππέων, εἰ σφενδονητῶν, εἰ πολιτῶν, εἰ\n\n \n\n \n\n \n\n\n\n \n\n\n\nξένων. τούτῳ γὰρ διαφέρει δημοκρατία τυραννίδος ὅτι\n\nἐκεῖ μὲν ἀρκεῖ κελεῦσαι τὸν δεσπότην καὶ δεῖ τελευ-\n\nτᾶν, ἐνταῦθα δὲ πρὶν ἄξια θανάτου δειχθῆναι τετολ-\n\nμηκότα τὸν ἐν ταῖς αἰτίαις οὐκ ἔστι ζημιοῦσθαι θα-\n\n νάτω.",
        "19":"σὺ δ’ ἀξιῶν ἀπ’ αἰτίας με ψιλῆς ἀποθνήσκειν\n\nμέτρια νομίζεις ἀξιοῦν; εἰ γὰρ ὕβρεως ἐνεκάλεις, εἶ\n\nγὰρ αἰκίας, εἰ γὰρ κακηγορίας, οὐκ ἂν δικαίως καὶ\n\nτότε ἤκουες τίνος παρόντος ἠσέλγαινον, τίνος παρόν-\n\nτος ἔτυπτον, τίς παρῆν, ὅτε ἔλεγον κακῶς; σὺ δὲ τὸ\n\n μέγιστον τῶν ἀδικημάτων καὶ ὃ πάντα τὰ ἐν ἀνθρώ-\n\nποις παρέρχεται, τί γὰρ ἂν γένοιτο τυραννίδος ἀσε-\n\nβέστερον; τοιαύτην δὴ γραφὴν εἰσάγων σημεῖα καὶ\n\nσκιὰς προφέρων πείσειν οἴει τοὺς ψηφιζομένους; \n\n",
        "20":"\n 20. τῶν ἀδικημάτων, ὦ ἄνδρες, τὰ μὲν αὐτοῦ\n\n \n\n \n\n \n\n \n\n\n\n \n\n\n\nμόνου τοῦ κακουργοῦντος, τὰ δὲ ἐν κοινωνίᾳ πλήθους\n\nἔχει τὴν ἰσχύν. οἷον ἐπεβούλευσέ τις ἀποκτεῖναι τὸν\n\nἐχθρὸν ἐσπέρας ἀπιόντα ἀπὸ τοῦ δείπνου. τοῦτο καὶ\n\nμόνος πράξειεν ἂν καὶ οὐδὲν δέοιτο πρὸς τὸν φόνον\n\nσυνεργοὺς παρακαλεῖν οὐδὲ προλέγειν ὅ δράσει τού- \n\nτοῖς ὧν οὐκ ἂν δέοιτο. πάλιν ἰατρὸς φαρμάκῳ τὸν\n\nδεῖνα διέφθειρεν ἢ μισῶν αὐτὸς ἢ μισθὸν τοῦ φόνου\n\nλαβών. οὗτος οὐκ ἂν ἐξ εἰκότων κρινόμενος εἰκότως\n\nἀγανακτοίη φάσκων παρεῖναι δεῖν τὸν καταμαρτυροῦν-\n\nτα. διὰ τί; ὅτι ἤρκουν εἰς τὸ ἀδίκημα αἱ χεῖρες αὐτῷ 10\n\nκαὶ ἡ τέχνη, ὥσπερ ἐκείνῳ Ι τῷ τὸν ἐχθρὸν ἀπο- \n\nσφάξαντι μετὰ τῶν χειρῶν ἤρκει τὸ ξίφος.",
        "21":"καίτοι\n\nκἀκείνους ὁρῶμεν βοῶντας· ἄνευ μαρτύρων οὗν\n\nἀπολλύμεθα; καὶ πολλοῖς γε δοκοῦντας εἰκότως ἀγα-\n\nνακτεῖν. ἀλλ’ οὐχ ἡ τυραννὶς τοιοῦτον, ἀλλὰ καὶ τὸν \n\nἐρῶντα τοῦ πράγματος πολλοῖς ἀνάγκη κοινῶσαι τὴν\n\nδιάνοιαν. καὶ τὸν συνειδότα, ὦ ἄνδρες, μετὰ πολ-\n\nλῶν ἀνάγκη συνειδέναι, τὸν δὲ δὴ στρατηγὸν τῷ\n\n \n\n\n\n \n\n\n\nμὲν συνειδέναι, τοὺς δ’ ἄλλους ὅτι σύνοιδε λανθάνειν\n\nπάντων μάλιστα ἀμήχανον.",
        "22":"σκοπεῖτε γάρ· ἐκεῖνος\n\nἐμοὶ φράζων ἃ ποιεῖν ἐγνώκει καὶ τὴν ἐπιθυμίαν ἐκ-\n\nφέρων οὐ τοῦτ’ αὐτὸ νομίζων αὑτῷ λυσιτελεῖν τὸ μη-\n\n ’δεν ἐμὲ τῶν πραττομένων ἀγνοεῖν προὔλεγεν ἄν, ἀλλ’\n\nὠνούμενος τὸ μηδὲν αὑτῷ κώλυμα παρὰ τῶν ὑπ’ ἐμοὶ\n\nτεταγμένων, εἴ τις αἴσθησις συμβαίη, γενέσθαι.",
        "23":"οὐκ-\n\nοῦν ἐχρῆν τὸν ἐκείνῳ συμπράττοντα στρατηγὸν μά-\n\nλιστα μὲν ὅλῃ τῇ δυνάμει περὶ τοῦ δεῖν ἐᾶν τὸν δεῖ-\n\n να καταλύειν τοὺς νόμους διαλέγεσθαι καὶ διδάσκειν\n\nὡς ἀρέσκει μοι τὸ τόλμημα, εἰ δὲ μὴ τοῦτο, τοῖς τα-\n\nξιάρχοις, τοῖς φυλάρχοις, τοῖς ἄλλοις δι’ ὧν ἂν ἦν\n\nτοὺς στρατιώτας ἐν ἀκμῇ τῶν καιρῶν κατέχειν. εἰ δὲ\n\nἐγὼ μὲν ᾔδειν, οἱ δὲ ἠγνόουν καὶ διεκώλυον ἄν, εἴπερ\n\n ᾐσθάνοντο, τί πλέον ἂν ἦν τῷ τυράννῳ τῆς ἐμῆς κοι-\n\nνωνίας ἄνευ τῆς τῶν ὑπ’ ἐμοῦ στρατηγουμένων; \n\n",
        "24":"\n 24. Τοῦ χάριν δὴ ταῦτα διῆλθον; ἴν ὑμῖν, ὠ\n\nἄνδρες, γένηται φανερὸν ὧς, εἴπερ ἦν τι τούτων ἀληθές,\n\n\n\n \n\n\n\n \n\n\n\nαὐτὴ τοῦ πράγματος ἡ φύσις πολλοὺς ἂν τούτῳ | \n\nπαρέσχε τοὺς μάρτυρας, οἴ, εἰ καὶ τότε ἐσίγων, τὴν\n\nλαμπρότητα καὶ τὸ τιμᾶσθαί με παρ’ ὑμῶν ὐφορώμε-\n\nνοι νῦν ἐν τῇ κρίσει καὶ ταῖς βλασφημίαις ἐπέθεντ’\n\nἂν ὑπὸ τοῦ καιροῦ παρακληθέντες. λυπηρὸν δὲ ὁ στρα- \n\nτηγὸς πολλαχῆ τοῖς ἀκολουθοῦσι πονεῖν ἐπιτάττων,\n\nμεμφόμενος τοῖς ὀκνοῦσιν ἐν ταῖς μάχαις, ἐν ταῖς διανο-\n\nμαῖς τοὺς τοιούτους ἀνιῶν.",
        "25":"τούτων δή τινας ἐχρῆν\n\nτούτῳ παρεστάναι καὶ μαρτυρεῖν ὡς τἀληθῆ γέγραπται\n\nκαί, νὴ Δία γε, καὶ τῶν ἐμῶν οἰκετῶν οὐκ ὀλίγους. \n\nὅτι μὲν γὰρ πρᾶγμα τοσοῦτον πολλῶν μὲν ἂν ἐδεήθη\n\nλόγων, πολλοῦ δὲ χρόνου καὶ καθ’ ἑκάστην ἡμέραν ἢ\n\nσυνιόντας αὐτοὺς ἔδει κοινολογεῖσθαι καὶ σκοπεῖν ἢ\n\nδι’ ἑτέρων ἀλλήλοις διαλέγεσθαι καὶ ῥήματα περὶ τοῦ\n\nπράγματος πέμπειν τε καὶ δέχεσθαι δῆλον οἶμαι πᾶσι· \n\nτοὺς δὲ ταῦτα διακονοῦντας, εἰ μὲν τῶν οἰκετῶν εἷ-\n\nναί τινάς φησι, τί μὴ τούτ’ οὑς καλεῖ; εἰ δὲ τῶν ἐπι-\n\nτηδείων, τί μὴ τούτοις χρῆται;",
        "26":"ὁρᾶτε τοὺς συγκα-\n\nτασχόντας τῷ τυράννῳ τὴν ἀρχήν, ὧν οἱ μὲν αὐτῷ\n\nτὸ σῶμα ἐφύλαττον, οἱ δὲ τὴν ἀκρόπολιν ἐφρούρουν, \n\n \n\n\n\n \n\n\n\nοἱ δ’ ὅ τι κελεύσειεν ὑπούργουν; τούτους ἂν ἔρησθε\n\nπερὶ ἀλλήλων εἰ πρὸ τῆς τυραννίδος ἀλλήλους ᾔδεσαν,\n\nφήσουσιν ὡς ᾔδεσαν. οὐ γὰρ ἂν ἕκαστος μὴ βλέπειν\n\nἔχων εἰς συνεργοὺς ἐτόλμα.",
        "27":"οὐκοῦν εἴπερ καὶ αὐ-\n\n τὸς ἐν τοῖς κοινωνοῦσιν ἦν καὶ τοῦτ’ ᾔδεσαν ὥσπερ\n\nἀλλήλους, τί οὖν μή, ὧς καὶ τῶν ἄλλων, καὶ τούτων\n\nεὐπορεῖς; ὅτι, ὦ ἄνδρες, τὰ μὴ πεπραγμένα μάρτυρας\n\nοὐκ ἂν ἔχοι. τοῦτο δὲ τῷ διώκοντι μὲν οὐκ εἶναι θαυ-\n\nμαστὸν οὐδέν, ἐμὲ δὲ ἀπαιτεῖν εὔλογον, ὑμᾶς δὲ μετὰ\n\n μὲν ἐμοῦ ζητεῖν, τὸν δὲ ἀναγκάζειν παρέχεσθαι. ἐμὲ\n\nμὲν γὰρ ἡ περὶ τοὺς μάρτυρας σπουδὴ διασώσει, τῆς\n\nδὲ ἀρᾶς ὑμᾶς ἐξαιρήσεται.",
        "28":"φέρε, εἴ τισιν ἀργύριον\n\n οὑτοσὶ I δοὺς ἔπειθεν ἐνταυθοῖ βοᾶν ὡς συν-\n\nῄδειν, ὡς ἐκοινώνουν, ἆρ’ ἂν ὑμῖν ἐξήρκει καὶ\n\n καταγινώσκειν ᾤεσθε δεῖν; ἀλλ’ οὐκ ἂν ἐσκέπτεσθε\n\nτίνες ὄντες ταῦτα λέγουσιν; εἰ δυσμενεῖς ἐμοὶ πολλά-\n\nκις τῷ τὰ ψευδῆ μαρτυρεῖν; εἶθ’ οἱ μάρτυσιν ἀπιστή-\n\n \n\n \n\n\n\n \n\n\n\nσαντες ἂν παροῦσιν τούτων ἀπόντων τοῖς ῥήμασι τοῦ\n\nδιώκοντος πιστεύσετε;",
        "29":"πολλὴν ἄρα ἀφθονίαν ποι-\n\nήσετε τῶν ἐθελόντων συκοφαντεῖν, οἳ νῦν μὲν τῷ δεῖν\n\nεἰσιέναι μετὰ μαρτύρων ἢ δοκεῖν φλυαρεῖν ἔσθ’ ὅτε\n\nκαὶ ἀποκνήσουσιν, εἰ δὲ γνοῖεν ὧς οὐδὲν ἐλέγχων δεῖ, \n\nταῖς δ’ αἰτίαις ἡ τιμωρία προσκείσεται, τῶν πολιτῶν\n\nἀεί τις ἀπολεῖται. ῥᾷστον γὰρ ἀπάντων γραψάμενον\n\nἀναισχυντῆσαι. λοιπὸν οὖν τοῖς μὲν ἐγκαλεῖν, ὑμῖν δὲ\n\nκαταψηφίζεσθαι, τῶν δὲ φευγόντων ἀποφεύγειν μηδένα. \n\n",
        "30":"\n 30. Ἤδη τοίνυν τις ἀπορῶν μαρτύρων ἐπὶ τὴν \n\nγνώμην τοῦ. κρινομένου τραπόμενος καὶ δείξας δεχο-\n\nμένην τὰς μέμψεις ἔδοξέ τι λέγειν. αὕτη δὲ νῦν λύει\n\nμᾶλλον ἢ βεβαιοῖ τὴν γραφὴν καὶ διχόθεν ἀφεῖμαι\n\nτῆς αἰτίας τῷ τε τοῦτον ἀπορεῖν μαρτύρων καὶ τῷ\n\n \n\n\n\n \n\n\n\n \n\n\n\nπροσήκειν ἐκ τῶν εἰκότων εὔνουν εἶναί με τῇ πόλει.\n\nτίς γὰρ οὐκ οἶδεν ὧς οὗτοι κινοῦσι τὴν οὖσαν πολι-\n\nτείαν καὶ τῆς ἀπούσης ἐπιθυμοῦσιν, οἵτινες ἐν μὲν\n\nτῇ καθεστώσῃ φέρονται χεῖρον, ἐλπίδας δὲ ἔχουσιν ἐν\n\n τῇ μεταβολῇ βελτίους;",
        "31":"οἷον ὁ τυραννουμένης πό-\n\nλεως ἀπερριμμένος ποθεῖ τοὺς νόμους καὶ τὴν ἰσηγο-\n\nρίαν καὶ ταῦτα ἐπανάγειν πειρᾶται. πάλιν ὅτῳ τοὺς\n\nνόμους ἰσχύειν οὐ συμφέρει, λύειν ἐπιχειρεῖ τοὺς νό-\n\nμους. τίνες οὖν οἱ πολεμοῦντες τοῖς νόμοις; ὧν οἱ\n\n πατέρες κατ’ ἐκείνους ἐκολάσθησαν, οἶς ὀφλήματα πρὸς\n\nτὸ δημόσιόν ἐστιν, ὧν ἀτιμία κατέγνωσται, οὓς ἐξείργει\n\n τὰ βεβιωμένα τοῦ βήματος, | ὅσοι πολλὰ κεκα-\n\nκουργηκότες ἴσασιν ὧς μενόντων τῶν νόμων οὐκ ἔστι\n\nμὴ δίκην ὑποσχεῖν. \n\n ",
        "32":"\n 32. Ποῦ τοίνυν με τίθης, ὦ συκοφάντα; τί με\n\nπεποίηκεν ἐχθρὸν τῇ πολιτείᾳ; τὸ δεσμωτήριον ᾤκουν;\n\nἐν τοῖς ὀφείλουσιν ἦν; ψήφῳ τῆς παρρησίας ἐστερή-\n\nμην; δεδήμευτό μοι τὰ ὄντα; πονηρὸς εἰλήμμην καὶ\n\n \n\n \n\n \n\n \n\n \n\n\n\n \n\n\n\nτὸ πείσεσθαί τι δεινὸν ἐνῆγε πάντα κινεῖν; ἢ τοιοῦτον\n\nμὲν οὐδέν, χρηστὸς δὲ ὢν ἐν ἀγνώμοσιν ἐπεδεικνύμην\n\nτὸν τρόπον; οὐκ ἐπῃνούμην; οὐκ ἐθαυμαζόμην; οὐ τοῖς\n\nὅπλοις ἐφειστήκειν; οὐ τῶν δυνάμεων ἦρχον; οὐ ζη-\n\nλωτὸς ἦν, οὐκ εὐδαίμων; οὐ παρ’ ὑμῖν λαμπρός; οὐ \n\nτοῖς ἐχθροῖς φοβερός;",
        "33":"ἔστιν οὖν ὅστις ἂν τοσού-\n\nτων αὑτὸν ἀγαθῶν ἀποστεροίη; νὴ Δία, ὅ γε οὐκ ὢν\n\nαὐτοῦ. διὰ τί γὰρ ἂν σωφρονῶν; τί ζητῶν ἀντὶ τῶν\n\nὄντων; ἐγὼ στρατηγίας παρ’ ὑμῶν ἠξιωμένος ἐπῆγον\n\nτῇ πολιτείᾳ δεσπότην ἐν ᾗ τοσοῦτος ἐγεγόνειν; καὶ \n\nὅπως ἄλλος ἐξουσίαν ἄδικον κτήσαιτο, πάντα ποιεῖν\n\nἕτοιμος ᾑρούμην καὶ γενέσθαι καὶ νομισθῆναι;",
        "34":"εἰ\n\nγὰρ αὐτὸς ἔμελλον τυραννήσειν, ἐδεξάμην ἂν τύραννος\n\nἀντὶ στρατηγοῦ καταστῆναι, πρᾶγμα δυσσεβὲς ἀντ’ ἐν-\n\nνόμου καὶ πολιτικοῦ; τίνος ἐπιθυμῶν; τοῦ τιμᾶσθαι; \n\nκαὶ τί κάλλιον τῶν παρὰ τοῦ δήμου τιμῶν, ὧν ἄπ-\n\nεστιν ἀνάγκη, ἃς μόνας ἄξιον τιμὰς προσειπεῖν; τύραν-\n\nνος δὲ κολακεύεται μέν, τιμᾶται δὲ ἥκιστα. ᾧ γὰρ ὁ\n\nπροσκυνῶν καταρᾶται, ποῦ τοῦτον ἐν τοῖς τιμωμένοις\n\n \n\n \n\n\n\n \n\n\n\nθήσει τις; ἀλλ’ ὅπως ἐξείη μοι τρυφᾶν καὶ γυναῖκας\n\nὑβρίζειν καὶ χρήματα ἁρπάζειν; ἀλλ’ οὐκ ἐν τούτοις\n\nἐτράφην τοῖς ἤθεσιν οὐδ’ ἐπαιδεύθην τοιούτων κακῶν\n\nἐρᾶν.",
        "35":"μάρτυρες δ’ ὑμεῖς διὰ τῆς στρατηγίας. ἐνὶ\n\n γὰρ δὴ τούτῳ χρηστόν τε εἶναι καὶ ἐκ τοιούτων καὶ\n\nκρείττονα ἡδονῶν καὶ διὰ πάντων ἀρετὴν ἠσκηκέναι\n\nκαὶ ταῖς καλλίσταις ἐσχολακέναι μελέταις καὶ πάντα ἅ\n\nτις ἂν αὑτῷ συνεύξαιτο καὶ παισὶν ἐμαρτυρεῖτε. τοῦ\n\nμὲν οὖν ἐκ παιδὸς ἐπιτηδεύειν με τὰ βελτίω σύμβολον\n\n | εὐμέγεθες ἡ στρατηγία, ταύτην δὲ τίς ἤδη\n\n ἔχων καὶ τοῖς μεγίστοις τετιμημένος ἐξ αὐτῶν ἂν τῶν\n\nμισθῶν τῆς ἀρετῆς εἰς τὸ κακὸς εἶναι μετέστη καὶ τὰ\n\nἆθλα τῆς καλοκἀγαθίας ἀρχὴν ἐποιήσατο πονηρίας;\n\nἀλλ’ οὐ ταῦτα ποιεῖν αἱ τιμαὶ πεφύκασιν, ἀλλὰ μᾶλλον\n\n ἂν τοὺς φαύλους ἀποφήνειαν ἀγαθοὺς ἢ τρέψειαν ἐπὶ\n\nθάτερα τὸν βελτίω.",
        "36":"οὕτως ἡ στρατηγία τῶν τε\n\nἔμπροσθεν βεβιωμένων ἆθλον ἦν καὶ παράκλησις τοῦ\n\nμᾶλλον ἔχεσθαι τῆς ἀρετῆς. ὁ δὴ τυραννεῖν αὐτὸς οὐκ\n\n \n\n \n\n \n\n \n\n\n\n \n\n\n\nἂν δεξάμενος ἐν ἐφολκίου μοίρᾳ τυράννῳ προσκεῖσθαι\n\nδοκεῖ ποτ’ ἂν ἑλέσθαι; καὶ πότερον κρεῖττον ἦν ἡγεῖ-\n\nσθαι τοσούτων γενναίων ἢ δουλεύειν ἐνὶ διεφθαρμένῳ;\n\nκαὶ στεφανοῦσθαι μετὰ νίκας ἤ πληροῦν αἰσχρὰς ἡδο-\n\nνὰς ἀνθρώπῳ μεθύοντι; καὶ κηρυγμάτων τυγχάνειν ἢ \n\nπροκυλινδεῖσθαι εἷσθαι δεσπότου;",
        "37":"σὺ δέ, ὦ ῥᾳδίως τοὺς\n\nἄλλους κρίνων, ἆρ’ ἂν ὧνπερ ἐγὼ παρὰ τοῦ δήμου\n\nτετυχηκὼς ἐξήμαρτες εἰς τούτους ἃ φῄς ἐμέ; καλῶς γε\n\nποιῶν ἐδυσχέρανας τὸ ῥῆμα. μὴ τοίνυν σαυτῷ μὲν\n\nοἴου προσήκειν εἶναι δικαίῳ περὶ τοὺς τετιμηκότας, \n\nἐμὲ δὲ ἐν μέσαις ταῖς τιμαῖς τοὺς πιστεύσαντας προ-\n\nδεδωκέναι. \n\n",
        "38":"\n 38. Ἠκούετε τοίνυν αὐτοῦ πάντων εὐηθέστατον\n\nλέγοντος λόγον ὡς πλείστου τὴν ἐμὴν προσθήκην\n\n \n\n \n\n\n\n \n\n \n\n \n\n\n\n \n\n\n\nἐπρίατ’ ἂν ὁ τύραννος καὶ ὡς ἦν μοι δύναμις βουλο-\n\nμένω συνάρασθαι. τίς γὰρ οὐκ οἶδεν ὅτι πάντες οἶ\n\nπολεμοῦντες οἱστισινοῦν πρίαιντ’ ἂν ἡδέως τοὺς τῶν\n\nἐναντίων στρατηγούς; ἆρ’ οὖν πάντες οἱ στρατηγοὶ\n\n διὰ τοῦτο προδόται, πάντες δωροδόκοι, πάντες τοὺς\n\nοἰκείους προδιδόντες; οὐκ ἔστιν, ἀλλ’ οἱ μὲν φύσει\n\nπονηροὶ πωλοῦσιν αὑτούς, τὰς δὲ τῶν ἀγαθῶν γνώμας\n\nοἱ διαφθείραντες ἂν ἡδέως οὐ μεταβάλλουσιν, ἀλλ’ οἶ\n\nμὲν εὔχονται γενέσθαι χείρονας, οἱ δὲ μένουσιν ἐπὶ\n\n τοῦ κρείττονος.",
        "39":"καὶ οὐ δήπου τὴν ἐκείνων βούλη-\n\nσιν ἐν ἐλέγχῳ δεῖ λαμβάνειν κατὰ τῶν ἀγαθῶν. εἴ τις,\n\nὅτε πρὸς τοὺς ἐχθροὺς παρεταττόμην ἀμέμπτως, αὐτο-\n\n μόλους ἐκεῖθεν παράγων | ἔκρινέ με προδοσίας\n\nεἰδέναι λέγων τοὺς αὐτομόλους πολλάκις τοῦτο παρὰ\n\n τοῖς αὑτῶν εἰρημένον· τὸν στρατηγὸν τῶν ἐναν-\n\nτίων εἴ τις ἔπεισε γενέσθαι προδότην, ἑτοίμως\n\n \n\n \n\n\n\n \n\n\n\nἂν ἤνεγκεν, εἰ ταῦτα λέγων ἠξίου με δοῦναι δίκην,\n\nἔστιν ὅντινα ἔπειθεν ἄν; οὐχ οὕτω γέ τις ἀνόητος.\n\n",
        "40":"ὃς οὖν οὐκ ἂν ἔδοξε τοὺς πολεμίους φιλεῖν τῷ\n\nπερὶ πολλοῦ τοῦτ’ ἂν ἐκείνους ποιεῖσθαι, κεκοινωνη-\n\nκέναι δόξει τῆς τυραννίδος, ἐπειδὴ τῷ τυράννῳ μέγα \n\nτοῦτ’ ἂν ὑπῆρξε τὸ προσλαβεῖν ἐμέ; ἀλλ’ οὐδ’ ὅστις\n\nγυναικὸς ἐρᾷ σώφρονος, ἀπὸ ψιλῆς τῆς ἐπιθυμίας\n\nᾔσχυνε τὴν οὐδ’ ἐπισταμένην τὸν ἐραστήν.",
        "41":"μὴ οὖν\n\nὧς ἐκεῖνος ἠβούλετ’ ἂν μεθ’ ἡμῶν ἀδικεῖν λέγε, ἀλλ’\n\nεἰ συναδικεῖν εἱλόμεθ’ ἂν ἡμεῖς ἐκείνῳ δείκνυε. μηδὲ \n\nκρῖνε μὲν ἐμέ, κατηγόρει δ’ ἐκείνου. νῦν γὰρ οὐκ ἐν\n\nταῖς ἑτέρων βουλήσεσι δεῖ κριθῆναι τὴν ἐμὴν πονη-\n\n\n\n \n\n\n\n \n\n\n\nρίαν, ἀλλ’ αὐτὴν ἐφ’ ἑαυτῆς τὴν γνώμην τοῦ στρατη-\n\nγοῦ, ἣν οὐκ ἔχων δεῖξαι φαύλην μὴ συκοφάντει τῇ\n\nτου τυράννου. \n\n",
        "42":"\n 42. Ἀλλὰ μὴν πρός γε τὸ φάσκειν εἶναί μοι δύνα-\n\n μιν βραχὺς ἐξαρκεῖ λόγος. εἰ μὲν γὰρ ὧν ἐστιν ἀνθρώ-\n\nποις δύναμις, ταῦτα καὶ δὴ πράττουσιν εὐθύς, συμ-\n\n βέβλημαί τι τῷ τυράννῳ, Ι πεπονήρευμαι, δίκην\n\nὀφείλω, λαμβάνετε· εἰ δὲ μὴ τὸ βούλεσθαι τῶν ἔργων\n\nἡγήσεται, τοῦ γε δύνασθαι πλέον οὐδέν. ὁ μὴ βου-\n\n λήθεις οὐκ ἠδίκηκεν. ὥστε ποῦ δίκαιος εὐθύνεσθαι ὅ\n\nγε μόνον δυνάμενος;",
        "43":"τῷ κυβερνήτῃ ῥᾷστον τὴν\n\nαὑτοῦ ναῦν περὶ τοῖς προβόλοις διαφθεῖραι. ἆρ’ οὖν\n\nταῦτα οἱ κυβερνῆται ποιοῦσιν; οὔ. διὰ τί; ὅτι μὴ βού-\n\nλονται. τοῖς ἱερεῦσι ῥᾷστον ἀπάντων ἐκ τῶν ἀναθη-\n\n μάτων τρυφᾶν. ἆρ’ οὖν ταῦτ’ ἀδικοῦσιν οἴ γε οὐ πο-\n\nνηροὶ κατ’ αὐτὸ τὸ δύνασθαι. ἥκιστά γε. τοῖς δικασταῖς\n\n \n\n \n\n \n\n \n\n\n\n \n\n\n\nγνῶναι τὰ μὴ δίκαια ῥᾷστον, διὰ δὲ τὸ τὰ δίκαια τι-\n\nμᾶν τοιαύτην τὴν ψῆφον τίθενται.",
        "44":"καὶ τί δεῖ τἄλλα\n\nλέγειν; ἀλλὰ τὸ τὸν οἰκέτην ἀποκτεῖναι καθεύδοντα\n\nκαὶ τὸν υἱὸν ἀποπνῖξαι καὶ πρός γε αὑτὸν ἀποσφάξαι\n\nπόνων πολλῶν ἂν χρῄζοι καὶ πραγματείας; καὶ τί τού- \n\nτου, ὦ ἄνδρες, ῥᾷον; ἕκαστος οὖν ἡμῶν ὁ μὲν τοῦτο,\n\nὁ δὲ ἐκεῖνο πεποίηκεν, ὁ δὲ πάντα ἐφεξῆς; καίτοι γε\n\nχρῆν, εἰ τὸ δύνασθαι πράττειν ἔπειθεν. ἀλλ’ οὐχ αἱ\n\nδυνάμεις ἐμποιοῦσιν ἀνθρώπῳ τὸ βούλεσθαι, τῷ βού-\n\nλεσθαι δὲ ὑπηρετεῖ πανταχοῦ τὸ δύνασθαι. \n\n",
        "45":"\n 45. Καὶ νῦν ὁ πονηρὸν οὐκ ἔχων ἐμὲ προσειπεῖν\n\nληρήσει περὶ τὴν δύναμιν, οὐ μὴν οἷς γε ἐμαυτὸν\n\nἐξαιροῦμαι τῆς αἰτίας ταῦτα λῆρος, ἀλλ’ ἀλήθεια πραγ-\n\nμάτων. τι γὰρ τῶν ἐπειδὴ κατέσχεν | ἐκεῖνος τὰ \n\nπάντα πεπραγμένων ἐμοὶ τὸ τοῖς τετολμημένοις ἥδε- 15\n\nσθαί με μαρτυρεῖ; τὴν ἀκρόπολιν ᾤκουν; δορυφόροις\n\nἐχρώμην; συνειστιώμην τῷ τυράννῳ; βουλῆς ἐκοινώ-\n\n \n\n \n\n\n\n \n\n\n\nνοῦν; φροντίδων; ἀπορρήτων; λόγων; ἔργων; τὰ μὲν\n\nἔπειθον, τὰ δ’ ὑπήκουον; ἐξέπεσέ τις τῆς πόλεως δι’\n\nἐμέ; χρημάτων ἐγυμνώθη; γυναικὸς ἐστερήθη; κώνειον\n\nἔπιεν; εἶπέ τις τῶν φερόντων ἄνωθεν ἐπιτάγματα τοῦ-\n\n το τοῦ τυράννου, τοῦτο τοῦ στρατηγοῦ; τοὺς ὁπ-\n\nλίτας αὐτῷ παρέδωκα, τῶν τοξοτῶν τινας; ἐκαρπωσάμην\n\nτὴν ἐν τῇ τυραννίδι παρανομίαν;",
        "46":"ἔστιν οὖν οὕτω τις\n\nἄθλιος ὅστις τῆς ἐκ τοῦ πράγματος ἀσεβείας μετασχὼν\n\nἐν ᾧ τῶν ἡδίστων ἦν ἀπολαύειν τὴν κοινωνίαν ἔφυ-\n\n γεν ἄν, ὥσπερ ἄν, εἴ τις τοῖχον σὺν ἄλλῳ διορύξας\n\nκαὶ τῶν φόβων τὸ μέρος ὑποστὰς εἶτ’ ἐνὸν ἐπὶ τῆς\n\nἀσφαλείας νέμεσθαι τῶν ἐπίπλων, ἐφ’ ᾧ πάντα ἐκιν-\n\nδυνεύετο, μὴ βούλοιτο;",
        "47":"τί οὖν, ὦ κακόδαιμον, την-\n\nάλλως ἐκακούργεις; τί δ’ ἐν τοῖς χαλεποῖς ἵστης τὴν\n\n κοινωνίαν, ἀλλ’ οὐκ ἐκτείνεις μέχρι τοῦ κέρδους; τοὺς\n\nδὲ κοινωνούς, ὦ ἄνδρες, τῶν ἐμποριῶν οὕτως ὁρᾶτε\n\nποιοῦντας; τὴν θάλαττάν τις ὑπομείνας καὶ τὰ τῆς\n\nθαλάττης κακὰ καὶ τῶν ὅρμων ἐπιλαβόμενος ἀπῆλθεν\n\nοἴκαδε κεναῖς ταῖς χερσὶ τῶν καρπῶν ἄλλῳ παραχω-\n\n ρῶν;",
        "48":"ἀλλ’ ἐγὼ μόνος ἀνθρώπων τύραννον ἐποίουν\n\nἐπὶ τῷ μηδὲν εἷναί μοι μέρος τῶν τῆς τυραννίδος\n\nἡδέων; καὶ τίς ἂν πιστεύσειε; πολὺ γὰρ μᾶλλον εἶχε\n\nλόγον οὐ συγκαταπράξαντα τὴν δυναστείαν καρποῦ-\n\n \n\n\n\n \n\n\n\nσθαι γεγονυῖαν ἐθέλειν ἢ τοὺς ὑπὲρ τοῦ γενέσθαι πε-\n\nπονηκότα πόνους ἐν τῷ καιρῷ τῆς ἀπολαύσεως φυγεῖν\n\nτὴν μετουσίαν.",
        "49":"νῦν δὲ τῇ μὲν στρατηγίᾳ ἐφ’ ἦς\n\nἦν ἔβλαπτον τὴν τυραννίδα, τοῖς δ’ ἀπὸ τῆς τυραννί-\n\nδος οὐκ ἐχρώμην ἀντὶ τῆς στρατηγίας. ἐκεῖνο δὲ πῶς \n\nοὐκ ἄτοπον τοὺς μὲν τῷ τυράννῳ συνόντας ἐπ’ αὐτῷ\n\nI τούτῳ τετιμωρῆσθαι, τὸν δ’ ἀποδράντα τὴν \n\nσυνουσίαν μὴ τούτῳ χρηστὸν ὑπειληφέναι, ἀλλὰ τοῖς\n\nτἀναντία τετολμηκόσιν ὁμοίας ἀξιῶσαι τῆς δόξης; \n\n",
        "50":"\n 50. Τί οὖν τοῦ συνειδέναι τὸ τεκμήριον; ἄλλος, \n\nφησίν, ἧκε μηνύσων τὴν τυραννίδα καὶ οὗτος\n\nξένος, σὺ δ’ ἐσίγησας. οὐ γὰρ ἐνῆν, ὦ θαυμάσιε,\n\nτὸν οὐ προαισθόμενον βοᾶν. αὐτὸ δὲ τὸ μὴ λαβεῖν\n\nαἴσθησιν τῶν τεχνικῶς κακουργούντων, οὐ τῶν ἀγνο-\n\nησάντων ἀδίκημα. εἰ δ’ ἐμὸν ἀδίκημα τοῦτο, διὰ τί \n\nμόνου, πρὸς θεῶν; μόνῳ γὰρ προσήκει μοι κήδεσθαι\n\nτῆς πόλεως, τοὺς δ’ ἄλλους πολίτας ἀφίεσθαι τῆς προ-\n\nνοίας;",
        "51":"καὶ τί λέγω τοὺς πολίτας; οἱ λέγοντες οὗ-\n\nτοι καὶ παριόντες καὶ γράφοντες καὶ πείθοντες καὶ τὴν\n\nτῶν ὅλων φυλακὴν ἐν ταῖς αὑτῶν φωναῖς εἶναι λέγον- \n\nτες καὶ εἰ μὴ λήψονται στεφάνους ἀγανακτοῦντες διὰ\n\n \n\n \n\n \n\n \n\n\n\n \n\n\n\nτί νῦν οὐκ ἐπὶ τοῖς αὐτοῖς κρίνονται; καὶ γὰρ αὐτοὶ\n\nτῶν οὐκ αἰσθομένων μέν εἰσιν, ἐν δυνάμει δὲ παρ’\n\nὑμῖν.",
        "52":"ἀλλ’ ἐῶ καὶ τοὺς ῥήτορας, ὁ δὲ ἄρχων οὑ-\n\nτοσὶ καὶ οἱ πρυτάνεις καὶ ἡ τὰ πλεῖστα διοικοῦσα\n\n βουλὴ τί μὴ πρὸς τὰς αὐτὰς αἰτίας ἄγονται; ἀλλ’ οὐχ\n\nοὗτοι κακῶς ἔξω τῆς αἰτίας εἰσίν, οὐ μὰ τοὺς θεούς,\n\nἀλλ’ οὐ καλῶς ἐν ταῖς αἰτίαις ἐγώ. πόσοι γάρ, ἐξ ὅτου\n\nπόλεις οἰκοῦνται, μεῖζον φρονήσαντες τῶν ἄλλων ἐπ-\n\nέθεντο τοῖς νόμοις; οὐδ’ ἂν ἀριθμήσαι τις. πόσοι πρὶν\n\n ἐπιτελέσαι τὴν γνώμην ἑάλωσαν; οὐκ ὀλίγοι. πάντας\n\nοὖν οἱ στρατηγοὶ πρὸ τῶν ἄλλων εἶδον; οὐκ ἐστιν,\n\nἀλλὰ τὸν δεῖνα μὲν ὁ στρατηγός, τὸν δεῖνα δὲ ὁ ῥή-\n\nτωρ, τὸν δέ τις τῶν ἐργαζομένων ἐπ’ ἀγορᾶς, τὸν δὲ\n\n οἰκέτης, τὸν δὲ γυνή, | τὸν δὲ ὅπως ἄν, οἶμαι,\n\n τὰ τῆς τύχης συμπέσῃ. ὥσπερ γὰρ τοῖς θησαυροῖς\n\nἐντυγχάνουσιν οὐχ οὓς ἄξιον πλουτεῖν, ἀλλ’ οἷς ἂν ὁ\n\nδαίμων διδῷ, οὕτω καὶ τὰς τοιαύτας παρασκευὰς πρὸ\n\nτῶν ἐν ἀξιώματι τῶν πολλῶν τις εὑρεῖν εὐτύχησεν. \n\n",
        "53":"\n 53. ἔχει δέ πως καὶ λόγον τοῖς οὐ πολλοῦ τινος ἀξίοις\n\n ἢ τοῖς ἐν σχήματι τὰ τοιαῦτα παρέχειν αἴσθησιν. τὸ\n\n \n\n \n\n \n\n \n\n\n\n \n\n\n\nμὲν γὰρ φοβοῦν ὁ κακουργῶν πειρᾶται λανθάνειν, οὗ\n\nδὲ καταφρονῆσαι πρόσεστι, πρὸς τοῦτον ἀνίησί τι τῆς\n\nἀκριβείας. ἂν ἀκούσῃ τὸν στρατηγόν, ἔφριξεν, ἂν τῶν\n\nἀνωνύμων ὁντινοῦν, ἐθάρρησεν. οὐκοῦν ἐκεῖ μὲν ἐφυ-\n\nλάξατο, ἐνταῦθα δέ τι καὶ παρημέλησεν. εἶθ’ οὕτω \n\nπαρεγυμνώθη τι τῶν κεκαλυμμένων.",
        "54":"τοιοῦτό τι\n\nκαὶ περὶ τοὺς κακουργοῦντας τῶν οἰκετῶν συμβαίνει.\n\nοἱ γὰρ ὑφαιρεῖσθαι τὰ τῶν δεσποτῶν ἐπιχειροῦντες\n\nὑφ’ ὧν οὐκ ἄν τις ᾠήθη πολλάκις ἐμηνύθησαν, ὁ δὲ\n\nταμίας οὐκ ᾔσθετο. καί, νὴ Δία γε, τῶν γειτόνων τις \n\nἔγνω τὴν ἐπιβουλὴν πρὸ τῶν ὁμοδούλων. τί οὖν θαυ-\n\nμαστὸν εἰ κἀν τοῖς κοινοῖς τῆς πόλεως ἴσον τι γίγνε-\n\nται καί τις ἐπιβουλεύων τοῖς νόμοις ὅν ᾤετο κωλύσειν\n\nλαθὼν ᾧ μελήσειν οὐκ ἐνόμιζε, τούτῳ κατέστη δῆλος.\n\n",
        "55":"Ξένος ἧκεν ἐρῶν. εἰκότως. οὐ γάρ, εἴ τις \n\nἐπιβουλεύει πόλει, καὶ τὴν παρασκευὴν δι’ ἧς ἡγεῖται\n\nκρατήσειν, ἐν ταύτῃ ποιεῖται τῇ πόλει. τουτὶ γὰρ ἂν\n\nεἴη θανατῶντος, οὐ τυραννίδος ἐρῶντος. τίς γὰρ οὐκ\n\nἂν ὑπείδετο πλῆθος ὁρῶν σωμάτων ἀθροιζομένων,\n\n \n\n \n\n \n\n\n\n \n\n\n\nπλῆθος ὅπλων κατασκευαζομένων, συμπόσια, συλλόγους,\n\nτοὺς διαθέοντας, τοὺς κολακεύοντας, πάντα ἀπλῶς ὧν\n\n δεῖ τοῖς περιεσομένοις | τοῦ δήμου;",
        "56":"διὰ δὴ ταῦ-\n\nτα νόμοις μὲν ἐπιβουλεύουσιν, ἑτέρωθι δὲ ὧν δεῖ πρὸς\n\n τὸ ἔργον ἑτοιμάζουσι καὶ τοὺς μὲν ἔλαθον ὧν ἐπιθυ-\n\nμοῦσι γεγονέναι δεσπόται, τοῖς δὲ καταφανεῖς ἐγένοντο\n\nπαρ’ ὧν ὥρμηντο. μὴ τοίνυν ἃ τῇ τοῦ πράγματος\n\nφύσει συμβαίνειν εἴωθε, ταῦτ’ ἐπὶ τοὺς στρατηγοὺς\n\nδῷς ἰσχύειν. \n\n ",
        "57":"\n 57. Καὶ τὸν ξένον, φησίν, ἀπέσφαξας φέρον-\n\nτά τι πρὸς ἡμᾶς ἀπόρρητον. πρόσθες ὅτι τοῦ νό-\n\nμου τοῦτο κελεύοντος. καὶ τούτους ἐρώτησον, πό-\n\nτεροι τυραννίδα ποιοῦσιν, οἶ τοὺς ὄντας ὑμῖν νόμους\n\nβεβαιοῦν οἰόμενοι δεῖν ἢ οἵτινες τοὺς βεβαιοῦντας κρί-\n\n νοῦσι; γένοιτ’ ἄν τι τούτου καινότερον; ἡ μὲν γραφὴ\n\nτυραννίδι με συνάρασθαί φησιν, ἡ δὲ ἀπόδειξις τὸ\n\nπεπεῖσθαί με τοῖς νόμοις ἐστί. καὶ τὸν αὐτὸν τυράν-\n\nνου τε σύμμαχον καλοῦσι καὶ φύλακα τῶν νόμων.\n\nτότ’ ἂν εἰκότως ἐκρινόμην, τότ’ ἂν ἐμισούμην δικαίως,\n\n εἰ τόν τε νόμον εἰδὼς καὶ τὸν ξένον ὁρῶν τὴν τοῦ\n\nξένου φωνὴν ἔμπροσθεν ἦγον τοῦ νόμου.",
        "58":"ὅλως δὲ\n\n \n\n \n\n\n\n \n\n\n\nτί δεῖ γράφειν τοὺς νόμους, εἰ τῶν πραγμάτων ἡκόν-\n\nτων ὑπὲρ ὧν ἐτέθησαν εὐχερῶς αὐτ’ οὑς ὑπερβησόμεθα;\n\nπῶς δὲ οὐ γελοῖον ἐν τοῖς αὐτοῖς δικαστηρίοις τοὺς\n\nμὲν ὡς ὑπεριδόντας τῶν νόμων, τοὺς δὲ ὡς ἀκολουθή-\n\nσαντας τοῖς νόμοις δοῦναι δίκην; εἶπέ τι φέρειν ἀπόρ- \n\nῥῆτον; ὁμολογῶ. ἐγὼ δ’ οὐ προσεῖχον; ὁμολογῶ.",
        "59":"πρῶ-\n\nτον μὲν γὰρ ἡ πρὸς τὸν νόμον αἰδώς, ἔπειτα ὁ πρὸς\n\nτὴν ὄψιν θυμός, τὸ ξένον ἐν μέσοις ὑμῖν τὰ ὑμέτερα\n\nἐκμανθάνειν τῷ κολάζειν προσῆγε μᾶλλον ἢ τοῖς ἐκεί-\n\nνου προσέχειν ῥήμασιν. ἔπειτά με καὶ τοιαύτη τις ὑπό- \n\nνοια, νὴ τοὺς θεούς, εἰσῄει· ὁ ἄνθρωπος οὗτος ἥκει\n\nμὲν ἐχθροῦ γνώμῃ καὶ παρεκινδύνευσεν ἐπὶ τῷ τὰ τῆς\n\nπόλεως εἰδὼς ἀπελθεῖν, ἁλοὺς δὲ πλάττει τὸ τῶν πολ-\n\nλῶν. τί δὲ τοῦτο ἔστιν; ὁ σαφῶς ἐγνωκὼς ὅτι τεθνή-\n\nξεται πλάττει λόγους ἐπὶ τῷ τὸ παρὸν διακρούσασθαι \n\nκαὶ ταράττει τοὺς ἑλόντας αἰτίαις ψευδέσιν ἐφ’ ἑαυ-\n\nτούς.",
        "60":"ἐκ μέσων οὖν ἁρπάσαντες οἱ δυσμενῶς τισιν\n\nΙ ἔχοντες δέουσι, στρεβλοῦσι, βασανίζουσι, πᾶσαν \n\nἰδέαν κακῶν προσάγουσιν ἐξ ὧν στάσεις ἐθέλουσι\n\nφύεσθαι καὶ ὅσα φέρουσιν αἱ στάσεις. ἡγοῦνται γὰρ \n\nἐν τοῖς κοινοῖς θορύβοις ἢ τὴν σωτηρίαν ἥξειν ἢ βρα-\n\nδυτέραν τὴν τελευτήν. καί πως καὶ τὸ συνεπισπᾶσθαι\n\n \n\n \n\n\n\n \n\n\n\nτοὺς ἔξω τῆς αἰτίας ἔχει τινὰ τοῖς δικαίως ἀπολουμέ-\n\nνοις ἡδονήν.",
        "61":"ἔνα τούτων ἐνόμιζον καὶ τὸν ξένον\n\nἐκεῖνον καὶ τῇ πρὸς τὴν πόλιν προνοίᾳ τῇ παρὰ τῶν\n\nνόμων ὀξέως ἐχρησάμην, μή τι ῥῆμα ψευδὲς ἐμπεσὸν\n\n ἀνατρέψῃ τὰ πάντα. εἰ δ’ οὐκ ὀρθῶς ἐδόξαζον, ἥμαρ-\n\nτον, οὐκ ἠδίκουν. πολὺ δέ, οἶμαι, διέστηκε κακῶς ὑπο-\n\nλαβεῖν ἢ τύραννον ἀγαπᾶν καὶ οὐ ταὐτὸν δήπου στρα-\n\nτηγὸς εὔνους καὶ μάντις. ὁ μὲν οὖν φόβος ὅν ἐφο-\n\nβήθην εὐνοίας ἦν, τὸ δὲ μηδὲν ἀγνοῆσαι τῶν ἐσομέ-\n\n νῶν ἄλλης ἐδεῖτο τέχνης. \n\n",
        "62":"\n 62. Ἔτι τοίνυν αὐτὸς ἐκεῖνος παρεῖχε τὰς ὑποψίας,\n\nὅς ἀφεὶς ἐμὲ καὶ τοὺς πρυτάνεις καὶ τὰς ἄλλας ἀρχὰς\n\nτὴν ἐκκλησίαν τὸν νόμον ὑπερβαίνων ἐώρα καὶ τῶν\n\nλεγομένων καὶ κυρουμένων ἠκροᾶτο. τοῦ δὲ μηνύοντος\n\n οὐ σκευωρουμένου τί ποτ’ ἦν; ἐλθεῖν ἐπὶ τὸ στρατή-\n\nγιον, εἰπεῖν ὅτι βούλοιτο συγγενέσθαι τῷ στρατηγῷ,\n\nκαταμόνας ἐντυχεῖν, διαλεχθῆναι, διηγήσασθαι, διδάξαι\n\nπῶς ἔφυ τὸ κακόν, ποῖ πρόεισι, τίς ὁ τύραννος, τίνες\n\nοἱ συνεργοί, μὴ πρὶν ὀνῆσαι τὸν δῆμον, βλάψαι τῇ\n\n \n\n \n\n \n\n\n\n \n\n\n\nτῶν νόμων ὑπεροψίᾳ μηδὲ φάσκοντα κήδεσθαι τῶν\n\nνόμων ἄρξασθαι τῆς εὐεργεσίας ἀπὸ τοῦ καταλῦσαι\n\nτὸν νόμον, ὃν ᾔδει δήπουθεν κείμενον, εἰ μή, νὴ Δία,\n\nτῆς πολιτείας ἧς ἐφρόντιζε ξένος ὢν ἄπειρος ἦν.\n\n",
        "63":"ἀλλ’ ἤδη συνειλεγμένων ἧκεν. ἀναμεινάτω μικρὸν \n\nἐπισχών. προσίτω τοῖς ἄρχουσιν. οὐ γὰρ εἰς τὴν ἐκ-\n\nκλησίαν ἔμελλε δήπου βοήσεσθαι | τὸ ἀπόρρητον. \n\nτοῦτο γὰρ ἦν οὐ καλῶς ἡμῖν παραδιδόντος τὴν θήραν\n\nοὐδ’ ὅπως κωλυθείη τὸ κακὸν πράττοντος, ἀλλ’ ὅπως\n\nεὐθέως ἐν ταραχαῖς εἴημεν.",
        "64":"ἃ καὶ ὑμεῖς ἐνθυμού- \n\nμένοι καὶ ταὐτά μοι περὶ τοῦ ξένου φρονοῦντες ὁρῶν-\n\nτες ἀγόμενον παρὸν ἀντιλαβέσθαι καὶ κελεῦσαι μὴ\n\nκτεῖναι εἰάσατε, ἐπετρέψατε, τῷ μὴ παῦσαι τὴν σφαγὴν\n\nἐπῃνέσατε τὸν φόνον, τῷ μὴ μέμψασθαι τὸν ἄγοντα\n\nτὸν ἀγόμενον δεῖν ταῦτα παθεῖν ἐκρίνατε. εἰ δ’ ἦν \n\nὑμῖν βουλομένοι·ς σώζειν, τί ἂν ἦν ἐμποδών; οὐκ ἤρ-\n\nκει δύο ῥήματα φῆσαι καὶ τοσοῦτον εἰπεῖν· ἔα τὸν\n\n\n\n \n\n \n\n\n\n \n\n\n\nἄνθρωπον; οὐ γὰρ δὴ τοῦ δήμου παντὸς ἰσχυρότερος\n\nὁ στρατηγός. οἶς οὖν εἰάσατε κτεῖναι, τὸ γοῦν καθ’\n\nὑμᾶς, οὐ κακὸν τὸν φόνον ὡμολογεῖτε. \n\n",
        "65":"\n 65. Μὴ τοίνυν, εἰ πᾶσιν ἤρεσκεν, ἀπὸ τούτων ἐγὼ\n\n φεύγω μόνος, οὗ τὴν γνώμην ἄνευ τῶν τε πρὸ τῆς\n\nτυραννίδος χρόνων καὶ τῶν παρ’ αὐτὴν ἔργων δείκνυ-\n\nσιν οὖσαν δημοτικὴν ἃ καθῃρημένης ἤδη φαίνομαι\n\nπεποιηκώς. οὐ γάρ, ὅπερ ἦν τοῦ πάλαι συνειδότος,\n\nφεύγων ᾠχόμην οὐδὲ ἔδεισα μὴ κριθείην μένων. οὐ-\n\n δεμίαν ἡγησάμην ἀσφάλειαν μεταστῆναι.",
        "66":"καίτοι\n\nπροσβαλλόντων ἤδη τῷ τυράννῳ καὶ τὴν ἐλευθερίαν\n\nἀνακτωμένων καὶ τοῦ πράγματος ζέοντος ῥᾷστον ἦν\n\nἤδη που τὸ γυναῖκα λαβόντα καὶ παῖδας ἐλθεῖν ἑτέρωσε\n\nκαὶ ζῆν ἔξω τῶν ὑμετέρων νόμων ἐπὶ πάσης ἀδείας.\n\n ἀλλ’ ἐμοὶ τῷ μηδὲν ὑμᾶς ἠδικηκότι τῆς πατρίδος\n\nοὐδὲν ἥδιον. ἔμενον οὖν θαρρῶν οὐδενὸς ἐξελαύνοντος\n\nφόβου.",
        "67":"μὴ οὖν, ὦ ἄνδρες, τὸν μεθ’ ὑμῶν κατ’\n\nἄγνοιαν τοῦ μέλλοντος ἔννομον φόνον μᾶλλον οἰηθῆτε\n\n \n\n \n\n\n\n \n\n\n\nπονηρίας σημεῖον ἢ τὸ μὴ | ταραχθῆναι τῇ καθαι- RIV 498\n\nδέσει τοῦ τυράννου τῆς τοῦ στρατηγοῦ δικαιοσύνης\n\nσύμβολον μηδὲ τοσούτων ὄντων τῶν τὴν αἰτίαν λυόν-\n\nτων, σπουδῆς ἐν στρατηγίᾳ, μίσους πρὸς ἀντιπάλους,\n\nτῆς ἐπιμελείας τῶν νόμων ἣν ἐποιησάμην ὑπὲρ ὑμῶν, \n\nαὐτοῦ τοῦ μεμενηκέναι παρ’ ὑμῖν ἐν τῇ μεταβολῇ τῶν\n\nπραγμάτων, ὑμεῖς τῇ τῶν κατηγόρων δεινότητι πλέον\n\nἢ τῇ τῶν ἔργων ἀληθείᾳ δότε.",
        "68":"μιαρὸν ἔθνος, ὦ\n\nἄνδρες, τὸ τῶν συκοφαντῶν ἐν ταῖς πόλεσι τρέφεται\n\nκατὰ τῶν κειμένων νόμων, κατὰ τῶν ἐπιεικῶν ἀνθρώ- \n\nπων, κατὰ τῶν ὀμωμοκότων δικαστῶν. τοὺς μὲν γὰρ\n\nοὐδὲν ἀδικοῦντας σπαράττουσι, τοὺς δὲ νόμους, ὅταν\n\nτοῦτο ποιῶσιν, ἀναιροῦσι, τοὺς δ’ ἐπὶ τοῖς ὅρκοις\n\nκαθημένους μετὰ τῶν κρινομένων εἰς τὰ μέγιστα ζη-\n\nμιοῦσιν. οἱ μὲν γὰρ ἀποθνήσκουσιν, οἱ δὲ μετὰ ἀρᾶς \n\nζῶσι καὶ παραπέμπουσιν εἰς παῖδας τὴν βλάβην.",
        "69":"ὥσ-\n\nπερ οὖν τοὺς πολεμίους κοινῇ τοῖς ὅπλοις ἀναστέλλο-\n\nμεν, οὕτω δεῖ καὶ τὴν τῶν συκοφαντῶν ἀναίδειαν καὶ\n\nβίαν ὑπὸ τῶν ἀεὶ δικαζόντων ἀνείργεσθαι. δι’ οὓς τὸ\n\n \n\n \n\n\n\n \n\n\n\nμηδὲν ἀδικεῖν ἴσους ἔχει κινδύνους τῷ πονηρεύεσθαι\n\nκαὶ παραπλησίως ὑπὸ τὰς ψήφους ὅ τ’ ἐπιεικέστατος\n\nκαὶ ὁ μιαρώτατος ἄγεται. καὶ πλείους γε τῶν χρηστῶν\n\nἢ τῶν φαυλοτέρων ἀπόλλυνται. οἱ μὲν γὰρ ἄμα τοῖς\n\n ἀδικήμασιν ὅ τι ἐροῦσι μεριμνῶσι, τοὺς δὲ τὸ πιστεύ-\n\nειν τοῖς βεβιωμένοις ἀπαρασκεύους παραδίδωσι τοῖς\n\nμελετῶσι λέγειν.",
        "70":"οἷς ὑμεῖς, ὦ ἄνδρες, ποιήσατε τὴν\n\nμελέτην ταύτην μάταιον καὶ τὴν δεινότητα ἀσθενῆ καὶ\n\nτὴν ἀναισχυντίαν ἄκαρπον. ὡς νῦν γε τὰς ἄλλας ἀφέν-\n\n τες ἐργασίας ἐν αἷς οἱ βέλτιστοι τῶν πολιτῶν βιοῦσι\n\nκαρποῦνται τὰ δικαστήρια τὰς γλώττας ἀντὶ ξιφῶν\n\nἀκονῶντες. ἔδωκέ τις φοβηθείς. βέλτιστος, ἐπιεικής,\n\nἐπαίνων ἄξιος. οὐκ ἠξίωσε προέσθαι μηδὲν ἀδικῶν.\n\nπονηρός, τυραννικός, πάντα ἠδίκηκε.",
        "71":"τῶν οὖν\n\n δικαζόντων ἕκαστος πιστευέτω ταχέως εἰς τῶν φευγόν-\n\n των Ι ἔσεσθαι καὶ τὴν αὑτοῦ ψῆφον περὶ τῶν\n\nἄλλων τοῖς ὕστερον αὑτῷ δικάσουσιν εἰς παράδειγμα\n\nκαταλιμπανέτω παιδεύων μὴ προστίθεσθαι τούτοις τοῖς\n\n \n\n \n\n\n\n \n\n \n\n\n\n \n\n\n\nθηρίοις οἱ πείθουσιν ὑμᾶς ὅν πρῴην ἐπῃνεῖτε καὶ τοῖς\n\nὅλοις ἐφίστατε, τοῦτον παραδοῦναι τῷ δημίῳ. καὶ τί\n\nγένοιτ’ ἂν αἴσχιον πόλει ἢ ὅταν αὐτοὶ οἱ στρατηγοὶ\n\nψήφῳ δικαστῶν ἀπίωσιν, οἷς ἔρως ἐν ὅπλοις ἀποθανεῖν;\n\nοὐκ ἴστε ὅτι πρὸς τῷ μὴ δίκαιον εἶναι κτεῖναι τοὺς \n\nἀναμαρτήτους καὶ παρασκευάζει τοὺς ἐχθροὺς τῶν\n\nὑμετέρων στρατηγῶν καταφρονεῖν ὡς οὐκ ἀπ’ ἀρετῆς\n\nἐπὶ ταύτην ἀγομένων τὴν τάξιν;",
        "72":"νῦν μὲν οὖν ὑμᾶς\n\nπαρώξυγκε τὸ τῆς τυραννίδος ὄνομα παρὰ τῶν κατη-\n\nγόρων ἄνω καὶ κάτω στρεφόμενον, χρὴ δ’ ἐννοεῖν ὡς \n\nἤδη τινὲς θάνατον τοῦ κρινομένου καταγνόντες αὑτῶν\n\nἐπελάβοντο μηκέτ’ οὔσης ἐπανορθώσεως τῷ κακῷ, μό-\n\nνου δ’ ἑνὸς λειπομένου τοῦ μέμφεσθαι σφίσιν αὐτοῖς.\n\nὅ μὴ πάθοιτε νῦν ὑμεῖς. καὶ γάρ, εἰ μὲν ἐμέλλετε\n\nστρατηγοῦ στερήσεσθαι μόνον, τάχ’ ἂν ἦν οὐ μέγα· \n\nνῦν δ’ ὑμῖν, ὦ ἄνδρες, περὶ τῶν νόμων ὁ λόγος. \n\n",
        "73":"\n 73. πῶς νόμον ἐγὼ τηρήσας κρίνομαι, νόμον τὸν ἐν\n\n \n\n \n\n\n\n \n\n\n\nτῷ κρύπτειν τὰς ὑμετέρας βουλὰς διδόντα τῶν πολε-\n\nμίων κρατεῖν; ἂν οὖν ταύτης τῆς φυλακῆς δῶ δίκην,\n\nτίς οὐ καταλύσει τοὺς ἱερούς, τοὺς στρατιωτικούς, τοὺς\n\nπερὶ τῶν προδοτῶν, τοὺς περὶ τῆς σωφροσύνης, τοὺς\n\n περὶ τῶν ἱεροσύλων καὶ τυμβωρύχων; ἐῶ τἄλλα, ὦ\n\nἄνδρες",
        "74":"τὰς ἐκκλησίας τίς ἔτι φοβήσεται ξένος, τίς\n\nοὐχ ἥξει; τίς οὐ τολμήσει; τίς οὐ παραδὺς καθεδεῖται\n\n συλλέγων τὰ νικῶντα παρ’ ὑμῖν τοῖς | τὰ λυσι-\n\nτελοῦντα ζητοῦσι; τί δὲ τῶν ψηφισμάτων οὐ πανταχοῖ\n\n γῆς καὶ θαλάττης ἐξενεχθήσεται; ποῖον δὲ ἀπόρρητόν\n\nἔτι, πρὸς Δῖός, κρείττω ποιήσει τῶν πολεμίων τὴν\n\nπόλιν, ὅταν εἰδῶσι μεθ’ οἴων βουλευμάτων ἐπ’ αὐ-\n\nτοὺς ἔμεν μαχούμενοι;",
        "75":"οὐκοῦν οἱ μὲν πέμποντες\n\nδεῦρο τοὺς κατασκόπους ἔσονται πολλοί, οἱ δὲ ταῦτα\n\n διακονοῦντες οὐκ ὀλίγοι, ὁ δὲ κολάζων τοὺς ἀλισκο-\n\nμένους οὐδείς. ἢ τίς, εἰπέ μοι, στρατηγὸς πάνυ γε\n\nπρὸς τὴν ἐμὴν τιμωρίαν βλέπων οὐκ εἴσεται τοῦτο,\n\nὅστις ἂν ᾖ, ὅτι τῷ μὲν ἁλόντι ῥᾷστον εἰπεῖν ὡς ὑπὲρ\n\nτῆς πόλεως ἥκοι, τῷ δὲ τὸν νόμον βεβαιοῦντι ταὐτὰ\n\n \n\n \n\n\n\n \n\n\n\nἅπερ ἐμοὶ προσβαλεῖ, κατήγορος καὶ γραφή; τίς οὖν\n\nοὕτως ἀνόητος ὃς ὑπὸ τούτων οὓς εὖ πειρᾶται ποιεῖν\n\nκεῖσθαι βούλοιτ’ ἄν; \n\n",
        "76":"\n 76. Ἃ τοίνυν πρὸς τοὺς ἐπιτηδείους, ὅτε μοι παρ-\n\nῄνουν τοῖς δάκρυσι τῶν παιδίων ἐμαυτὸν ἐξαιτεῖσθαι, \n\nδιείλεγμαι, ταῦτα καὶ πρὸς ὑμᾶς ἐρῶ. εἰσί μοι παῖδες,\n\nὦ ἄνδρες, παιδευόμενοι κατὰ τοὺς ὑμετέρους νόμους\n\nκαὶ τοῦτ’ ἀκούοντες ἀεὶ παρ’ ἐμοῦ, ζῆν ὡς ἐκεῖνοι\n\nκελεύουσι. τούτους ἀπεῖπον μηδένα ἄγειν ἐπὶ τὸ βῆμα.\n\nμὴ γὰρ σώζοιτο παρ’ ὑμῖν στρατηγὸς διὰ παῖδας ἐλεού- \n\nμένος ἢ γυναῖκα κλαίουσαν ἢ μητέρα δακρύουσαν ἢ\n\nπατρὸς δακρύοντος πολιὰν ἢ φίλους παρεστῶτας. ἐκ\n\nτῶν πεπραγμένων ἕκαστος ἀποφευγέτω καὶ κολαζέσθω,\n\nκἂν ἄπαις τις ᾖ δίκαιος, ἀθῷος ἀπίτω, κἂν πολλῶν\n\nπατὴρ πονηρός, ἀποθνησκέτω.",
        "77":"τίσιν οὖν ὑμᾶς ἀντὶ \n\nτῶν παίδων ἀξιώσαιμ’ ἂν προσέχειν; τῇ τῶν στρατι-\n\nωτῶν εὐταξίᾳ, ταῖς ἐξόδοις, ταῖς μάχαις, τοῖς στρατη-\n\nγήμασι, τοῖς ἔργοις. πέμψατε λάθρα παρὰ τοὺς πολε-\n\nμίους. εἰ μισοῦμαι παρ’ ἐκείνοις ζητήσατε καὶ νομίσατε\n\nτῆς αὐτῆς εἶναι ψυχῆς μήτε τοῖς ἔξω μήτε τοῖς εἴσω \n\nτῆς πόλεως ἐχθροῖς ἐπὶ τῇ πόλει διαλέγεσθαι. \n\n \n\n \n\n \n\n\n\n \n\n\n\n ",
        "78":"\n 78. | Τί σκυθρωποὶ καὶ κατηφεῖς ταξίαρχοι καὶ\n\nλοχαγοὶ καὶ στρατιῶται; μνήμη τις ὑμᾶς εἰσέρχεται\n\nπεζομαχιῶν ἐκείνων καὶ ὅσα δι’ ἵππων νενικήκαμεν\n\nκαὶ ποθεῖτε τὸν ἡγούμενον, ἀναμιμνήσκεσθε φροντί-\n\n δῶν καὶ σκεμμάτων καὶ λύπης οἶς ἐχρώμεθα τῆς τυ-\n\nραννίδος ἐπικειμένης, ἱερῶν ἐν οἷς ἡμεῖς] ηὐχόμεθα,\n\nπομπῶν ἃς ἐπομπεύομεν, μυστηρίων ὧν ἐκοινωνοῦμεν,\n\nπόνων οὓς ὑπεμένομεν, ἐλπίδων ἃς ἠλπίζομεν;",
        "79":"ἀλλὰ\n\nφέρετε, ὦ ἄνδρες, φέρετε τὴν παροῦσαν κρίσιν. οὐκ\n\n ἔστι πόλις ἥπερ καθαρεύει συκοφάντου. κἂν ἀποθάνω\n\nτῇ ψήφῳ, καὶ τοῦτο φέρετε. νομίσατέ με βέλει πολε-\n\nμίων πεπτωκέναι. στρατηγὸς ὑμᾶς ἕτερος παραλήψεται\n\nτὰ μὲν ἄλλα ἴσως οὐ βελτίων, εὐτυχέστερος δέ.",
        "80":"ἔχων\n\nτι πρὸς τὴν τελευτὴν παραμύθιον ἄπειμι. εἶδον τὴν\n\n πόλιν ἐλευθέραν, εἶδον ἰσχύοντας νόμους, εἶδον συν-\n\nιόντα δῆμον. ὁρῶ πρὸς ὕδωρ ἀγῶνας. ἐπὶ ταύτης τῆς\n\nἀσφαλείας τοὺς παῖδας καταλιπὼν ἀπέρχομαι. ἐνὶ τα-\n\nράττομαι μόνῳ, μὴ τοῖς στρατηγοῖς ἀμέλειά τις ἐγ-\n\nγένηται περὶ τοὺς νόμους τῷ φόβῳ καὶ κρίνωσι\n\n \n\n \n\n \n\n\n\n \n\n\n\nσυμφορώτερον τούτῳ χαρίζεσθαι μᾶλλον ἢ τῶν δι-\n\nκαίων εἶναι. \n\n",
        "81":"\n 81. Ἀλλ’, ὦ τῆς ἐμῆς τάξεως διάδοχοι, μὴ γὰρ δὴ\n\nτῶν ἀδίκων κρίσεων γένοισθε, μηδεμίαν γραφὴν φο-\n\nβερωτέραν τοῦ γενέσθαι κακοὶ περὶ τοὺς νόμους ἡγή-\n\nσησθε μηδ’ ἀναπετάσητε τὰς ἐκκλησίας τοῖς ξένοις,\n\nδυοῖν δὲ τούτοιν μάλιστα σώζετε τὴν πόλιν, τῇ τ’ ἐν\n\nτοῖς ὅπλοις ἰσχύι καὶ τῷ τηρεῖν τοὺς κειμένους νόμους. \n\n \n\n \n\n"
    },
    "work":"declamationes 44",
    "original-urn":"urn:cts:greekLit:tlg2200.tlg00544.opp-grc1",
    "edition":"Libanius, Declamationes 44"
}
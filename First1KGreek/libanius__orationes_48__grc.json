{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00448.opp-grc1-simple",
    "text":{
        "0":"\n \n XLVIII. \n ΠΡΟΣ ΤΗΝ ΛHN. \n ὅσοις μὲν πρὸς ὅσους ἐχρησάμην ὑπὲρ ὑμῶν\nπαρὰ πάντα τὸν χρόνον, ὦ βουλή, λόγοις οὐ πρὸς\nτοὺς ὑπὸ τοῖς βασιλεῦσιν ἔχοντας τὰς ἀρχὰς μόνον,\n ἀλλὰ καὶ πρὸς αὐτῶν ἐκείνων τὸν ἄριστον, οὔθ’ ὑμᾶς\nοὔτ’ ἄλλων ἀνθρώπων οὐδὲ ἕνα ἀγνοεῖν ἡγοῦμαι. καὶ\nγὰρ εἰ δύναμιν ἔχοντάς τινας οἷς ἐπαρρησιαζόμην ἐλύ-\nπουν, δεινότερον ὅμως ἐδόκει μοι τοῦ παθεῖν τι κακὸν\nεἰπόντα ἃ προσῆκεν ἡ μετὰ τῆς σιωπῆς ἀσφάλεια·\n ἐπεὶ δ’ ὑμῖν ὑπὲρ ὑμῶν αὐτῶν διαλεχθῆναι καιρός,\n \n \n \n \n \n \n \n \n \n \n \n\n \nοὐδὲ τοῦτο παρήσω τῶν ἀτόπων εἶναι νομίζων ἑτέρους\nμὲν ἀξιοῦν εὖ ποιεῖν ἡμῖν τὴν βουλήν, αὐτὴν δὲ μὴ\nπείθειυ τῶν αὑτῆς προνοηθῆναι. \n 2. Ἐλπίζω μὲν οὖν ὑμᾶς ἔσεσθαί μοι χαλεπούς,\nεἰ καὶ τὸ συμφέρον ἔχουσαν κομίζων ἥκω γνώμην. \nπεφύκασι γὰρ ἄνθρωποι τῶν σὺν μέμψεσιν ὠφελίμων\nπροκρίνειν τὰς μετὰ βλάβης χάριτας. ἀλλ’ οὔτε πρὸς |\nἄλλους ἐγὼ τοιοῦτος οὔτε νῦν πρὸς ὑμᾶς, ὡς τοῦ \nμὲν μισουμένου καὶ δίκας ἐθέλοντος λαβεῖν ἐκεῖνο ἂν\nἦν, τοῦ δὲ τιμῶν τετυχηκότος καὶ δικαίως ἂν ἀμοιβὰς \nἀποδόντος τοῦτο. καὶ δοῖεν μὲν οἱ τὴν πόλιν ἡμῖν\nἔχοντες θεοὶ τῆς τε παραινέσεως ὄνησίν τινα γενέσθαι\nκαὶ πεισθῆναι τοὺς ἀκούοντας τῶν ὠλιγωρημένων ποι-\nήσασθαι πρόνοιαν. εἰ δ’ οὖν καὶ μάταιόν μοι τὴν\nσυμβουλὴν ἀποδείξετε, κέρδος ἔμοιγε ἱκανὸν τὸ συμ- \nβεβουλευκέναι. \n 3. Ἠν, ὅτ’ ἦν ἡμῖν ἡ βουλὴ πολλή τις, ἄνδρες\nἑξακόσιοι. οὗτοι μὲν ἐλειτούργουν τοῖς οὖσιν, ἕτεροι\nδὲ τοσοῦτοι τὸ κελευόμενον ἐποίουν τοῖς σώμασι.\nτοῦτο τὸ καλὸν μέχρι τῆς τοῦ δεῖνος βασιλείας σῶον \nὑπῆρχε τῇ πόλει, μετὰ ταῦτα δὲ οὐκέτι πολλῶν πολλα-\n \n \n \n \n \n\n \nχόθεν ὀλέθρων τῇ βουλῇ λυμηναμένων. ὥστε ἕκαστον\nἔτος ἀεί τι τοῦ πληρώματος ἀφαιρούμενον διήρχετο.\nκαὶ τὰ τούτων ἦν ὁρᾶν ἑτέρους γεωργοῦντας τό τε\nκαταλειπόμενον ἀσθενέστερον ἐγίγνετο διχόθεν, τῷ\n μήτ’ ἀριθμῷ τοσοῦτον ὅσονπερ πρότερον εἶναι καὶ τῷ\nτὰς οὐσίας αὐτοῖς εἰς ἔλαττον ἰέναι.",
        "1":"καὶ τί με χρὴ\nτὰ παρ’ ὑμῶν ἐν τοῖς δικαστηρίοις εἰρημένα πολλάκις\nαὐτὸν διεξιέναι; πολλῶν γὰρ στομάτων οὗτος ὁ θρῆνος\nἠξίωται. τὰς μὲν οὖν συμφορὰς οὐ κακῶς τετραγῳδή-\n κάτε, περὶ δὲ τὴν τουτωνὶ τῶν κακῶν ἐπανόρθωσιν\nοὐκ ἀκριβεῖ σπουδῇ τε καὶ προθυμίᾳ κεχρημένους\n εὑρίσκω. εὑρίσκω. μετὰ γὰρ δὴ τὸ εἰπεῖν· οἰχόμεθα,\nἀπολώλαμεν, ἦμεν ἑξακόσιοι ἤ, νὴ Δία γε, δὶς\nτοσοῦτοι, νῦν δ’ οὐδὲ ἐξήκοντα μικρὰς συλλαβὰς\n προσθέντος ἑνός τινος περὶ τοῦ δεῖν γενέσθαι τινὰς\nτῆς βουλῆς παρὰ τῆς ἀρχῆς ἀπήλθετε καὶ δεδώκατε\nπολλοῖς περὶ ὑμῶν λέγειν εἰκότως, ὡς ἀφοσιοῦνται\nκαὶ φασὶ μὲν δεῖσθαι προσθήκης, ὅπως δὲ μὴ\nτοῦτο ἔσται ποιοῦσι μένειν τε αὑτοῖς βουλό-\n μενοι τὴν τῶν ὀδυρμῶν ὑπόθεσιν, ἵν’ εἴη καὶ\nἀδικοῦσι συγγνώμη, καὶ ἅμα δεδιότες μὴ\nνωνοὺς λάβωσι τῶν λημμάτων ἢ καί τινες\nτῶν ἱκανώτεροι φανέντες μείζω κατακτήσωνται\nδυναστείαν.",
        "2":"ἐγὼ δὲ τοῦτον μὲν οὐ προσίεμαι\n τὸν λόγον, ἐκεῖνο δὲ οἶδα, ὅτι εἰ καὶ μὴ κακία, ῥᾳθυ-\n \n \n \n\n \nμία γε νωθρὰς ἐποίει τὰς βοηθείας. πολλάκις, ἐρεῖτε,\nπερὶ τούων εἰρήκαμεν, τὸν πεισόμενου δὲ οὐκ\nεἴχομεν. οὐ γάρ, ὡς ἐχρῆν, περὶ τοιούτου διείλεχθε\nπράγματος οὐδὲ ἅπαντι τῷ τόνῳ οὐδὲ ἁπάσῃ τῇ ῥώμῃ\nοὐδὲ ἄραντες τὴν φωνὴν οὐδὲ εἰς γόνυ πεσόντες οὐδὲ \nἀφέντες δάκρυα οὐδ’ οἷς ἠμείψασθε δηλώσαντες ὅτι\nοὐκ ἀνέξεσθε, ἀλλὰ τὰς ἑτέρων ὁδοὺς ἥξετε. οἷα πολλὰ\nπεποιηκέναι πολλάκις Γαλάτας τούτους ἀκούομεν, οἲ\nἐπειδὴ λέγοντες οὐκ εἶχον πείθειν Κωνστάντιον, πρη-\nνεῖς καταπεσόντες [οὐκ εἶχον πείθειν] ἔκλαον καὶ ἅμα | \nτῶν τε ποδῶν εἵλκοντο καὶ ἐδέοντο, ἕως αὐτοῖς \nὑπῆρξεν ὑπὲρ οὗ ταῦτα ἐποίουν.",
        "3":"ὑμεῖς δὲ οὐδ’\nὅτε ἔναγχος ἐπέμπετε τὴν πρεσβείαν, τοῦτο ἐπηγγεί-\nλατε, ἀλλ’ ὑπὲρ μὲν ἵππων καὶ χρυσίου καὶ γῆς καὶ\nσίτου καὶ τοιούτων τινῶν ἐκόμιζεν ὁ πρεσβεύων γράμ- \nμάτα καὶ ἦν τοῦ φορτίου ταῦτα οὐ μικρὸν μέρος, περὶ\nδὲ τοῦ κεκενῶσθαι μικροῦ τὸ βουλευτήριον καὶ τῶν\nδικαίων βουλεύειν οὐδὲ γρῦ. καίτοι τίν’ εἶχε πόνον\n \n \n\n \nτοῖς πολλοῖς τοῦτο προσθεῖναι; τῷ δ’ ἂν ἀδικεῖν ἐδό-\nξατε χεῖρας ὀρέγοντες τῇ βουλῇ;",
        "4":"ἀλλ’, οἶμαι, βραχὺ\nφροντίζετε τούτων ὧν μάλιστα προσῆκε. διὰ τοῦτο\nπᾶσα πρόφασις ἀρκεῖ τοῖς βουλομένοις πρὸς ἀπαλλαγὴν\n λειτουργιῶν. οὗτος ὁπλίτης, καὶ σιωπᾶται. ἐκεῖνος\n φέρει τὰς βασιλέως ἐντολάς, Ι ἅπτεται δὲ οὐδείς.\nἕτερος ἄρχοντι παρήδρευκεν. ἀφεῖται. διατρίβει τις\nἐν τῷ πωλεῖν τὴν αὑτοῦ τοῖς δικαζομένοις φωνήν.\nτὴν πατρῴαν τάξιν οὗτος ὑπερεπήδησε. προσκρούειν\n γὰρ ἀνάγκη τοῖς τούτων κηδομένοις.",
        "5":"καὶ τί δεινὸν\nποιοῦντα τὰ δίκαια πρὸς τὴν ἑαυτοῦ πόλιν ἐχθρόν\nτινα ἐπισπάσασθαι; πῶς δὲ τὴν μὲν ἐκείνων ὀργὴν\nφοβῇ, ταύτην δὲ τὴν ἀδικίαν οὐ δέδοικας; ἢ κἂν εἰ\nτὴν μητέρα τυπτομένην ἐώρας, εἱστήκεις ἂν οὐδένα\n ἀμύνων τρόπον, ὅπως εἴης τῷ παίοντι κεχαρισμένος;\nταχέως μέντ’ ἂν ἔγνως μείζονι σαυτὸν ὑποθεὶς κιν-\nδύνῳ, τῷ παρὰ τῶν θεῶν, τὸν ἐλάττω φυγών, τὸν\nπαρὰ τῶν ἀνθρώπων.",
        "6":"ὃν ἐδείξατε πολλάκις οὐ\nφοβηθέντες καὶ ταῦτα ἐν πολλῷ τούτου βραχυτέροις.\n ἵνα γὰρ ἵππος ὑμῖν ἀνθ’ ἵππου καὶ ἡνίοχος ἀνθ’\nἡνιόχου γένηται καὶ πλέον ἀργύριον δοθῇ τοῖς γῆρας\n \n \n \n\n \nθεραπεύουσι τυχὸν καὶ μείνῃ παρὰ τοῖς εἰρηνοφύλαξιν\nὁ τῶν κορυνηφόρων μισθός, τί μὲν οὐ λέγεται; τί δὲ\nοὐκ ἀκούεται; δεινὸν δὲ οὐδέν, κἂν ἐξωσθῆναι δέῃ,\nκἂν εἰς τὸ οἴκημα ἐλθόντα Ι καθῆσθαι. καὶ πλη- \nγᾶς δὲ οἶδά που γεγενημένας. εἶτ’ ἐν μὲν τοῖς ἐλάτ- \nτοσι κοῦφος οὗτος ὁ φόβος, ὑπὲρ δὲ τῶν μειζόνων\nἀφόρητος; καὶ τίνα ἂν ἔχοι λόγον; \n 10. Χωρὶς δὲ τούτων, ὅταν ταῦτα λέγητε, κακίαν\nἀρχόντων λέγετε. τετυχήκαμεν δέ, ὡς ἅπαντες ἴσασι,\nκαὶ βελτίστων χαιρόντων τῇ τῶν πολιτευομένων ὑπὲρ \nτῆς βουλῆς προθυμίᾳ. οἱ οὐκ ἔμελλον δήπου χαλεπῶς\nὑμῖν ἕξειν τῇ κρηπῖδι τῶν πραγμότων βοηθεῖν προ-\nπροαιρουμένοις. ἀλλ’ ὑμεῖς οὐκ ἐν ὁμοίοις ἄρχουσιν ὑμῖν\nαὐτοῖς ὅμοιοι, ῥᾴθυμοι. καὶ προσγελᾶτε δὴ τοῖς τῆς\nἀδείας ταύτης ἀπολαύουσιν αὐτὸς ἕκαστος βουλόμενος \nταύτης ἀπολελαυκέναι δοκεῖν.",
        "7":"πρῴην τις ἐνεχθεὶς\nχορηγὸς ἐγγυητὴν καταστήσας ἀπέδρα. πῶς οὖν ὑμεῖς;\nτὸν μὲν ἐγγυητὴν ἀδικοῦντα οὐδέν, ἐξηπάτητο γάρ,\nκαθείρξαντες εἴχετε, καὶ ὁ θυμὸς πολὺς καὶ αἱ ἀπειλαὶ\nδειναὶ καὶ διασπώμεθα τὸν ἄνθρωπον ἦσαν οἱ \nλέγοντες, μικρὸν δὲ ὕστερον τὸν ἐξεγγυηθέντα ἠκούο-\nμεν ἀρχὴν πριάμενον τῆς πατρῴας οἰκίας ἀγρὸν αὐτῇ\nπροστεθεικότα συλλέγειν τὴν τιμὴν τοῖς ἐπὶ τῆς ἀρχῆς\n \n \n\n \nκακοῖς.",
        "8":"τί οὖν οἱ πάντα σείοντες ὑμεῖς καὶ θανά-\n του τὸν | ἐγγυητὴν ἄξιον εἶναι κρίνοντες; εἰρήνην\nἤγετε πρὸς τὸν ἠδικηκότα καὶ διαπηδήσαντα τοσοῦτον\nἀπὸ τῆς βουλῆς ἐπὶ τὸν θρόνον; καὶ οὔτε βασιλεὺς\n τούτων ἤκουσεν οὐδὲν οὔτε ὕπαρχος οὔτε ἄλλος\nχόντων οὐδὲ εἷς, ἀλλ’ ὡς ἂν ὧν μάλιστ’ ἂν εὔξασθε\nσυμβεβηκότων οὕτω διετέθητε. ἤδη δέ τις αὐτὸν καὶ\nνοῦν ἔχειν ἔφησε.",
        "9":"καὶ πρότερόν γε τούτου δρα-\nσμὸς ἕτερος διὰ θαλάττης, πρᾶγμα καινότατον. ἐκ\n Σελευκείας ἀνήγετό τις ἐπιστησόμενος Ἴωσιν, οὐκ\nρῶν, οἶμαι, ζεύγους, ἀλλ’ ἐδεδίει τὴν γῆν. καὶ οὗτος\nτοίνυν δεινὰ ποιεῖν τότε δόξας καὶ τὴν βουλὴν ἀδι-\nκεῖν ἐπανῆκε φίλος οὐδὲν τῶν παρ’ ὑμῶν φοβηθείς,\nοὐδὲ γὰρ ἦν οὐδέν. ἀλλ’ ἐπὶ μὲν τῶν ἐργαστηρίων\n ὁ δρασμὸς ἤκουε κακῶς, δι’ ὧν δ’ ἄν τις ἐγένετο καὶ\nδίκη, παρεωρῶντο. ὁ δὲ μάλα σεμνὸς εἰς τὸ συνέδριον\nεἰσῄει. \n 14. Τοιαῦτα τὰ παρ’ ὑμῶν εἰς τὴν βουλὴν μιμου-\nμένων τὰ τῶν ἀστυγειτόνων. καὶ γὰρ Ἀπαμέων οἱ\n βουλεύοντες πολλὰ τοιαῦτά εἰσι κεχαρισμένοι, βέλτιον\nγὰρ οὕτως εἰπεῖν ἢ πεπρακότες. οἳ τὸν μὲν Δία φασὶν\nαἰδεῖσθαι καὶ προσέτι γε καὶ δεδιέναι πάντα ἐγγύθεν\nὁρῶντα, τὴν δὲ τοῦ θεοῦ πόλιν οὐκ αἰσχύνονται ποι-\nοῦντες ἐλάττονα. ἔχω δέ τι τοιοῦτον καὶ περὶ τῶν\n ἐν Κύπρῳ βουλευόντων εἰπεῖν. καὶ γὰρ οὗτοι πανοῦρ-\n \n \n \n\n \nγον ἄνθρωπον καὶ δολερὸν καὶ ἀλώπεκα δι’ ἀτελείας\nἀδίκου Μίδαν ἀπέφηναν | αὐτοῖς τοῖς παρὰ τῶν \nαὐτὸν ἀτελῆ πεποιηκότων τόκοις εἰς περιουσίαν ἐπι-\nδόντα. ἐγὼ δὲ ἠξίουν ὑμᾶς ὄντας Ἀντιοχεῖς ἡγεμόνας\nεἶναι τοῦ προσήκοντος τοῖς περιοίκοις μᾶλλον ἢ κείνοις \nἀκολουθεῖν καὶ ταῦτα ἐν τηλικούτοις. \n 15. Καὶ μὴν κἀκεῖνό γε ἀκούω πολλάκις ἐνταυθοῖ\nλεγόμενον, ὡς εἴη νόμος βασιλέως ἐνδοξοτάτου\nὧν οἱ πάπποι βουλευταί, δεῖν ἐν τῇ βουλῇ τετάχθαι,\nκἂν ὦσι θυγατριδοῖ. καὶ ὄμνυτέ γε τοῦτον εἶναι τὸν \nνόμον καὶ παρ’ ὅτῳ κέοιτο προστίθετε, καὶ οὐκ ἀπιστῶ.\nδιὰ τί οὖν μὴ ἧκεν εἰς μέσον; διὰ τί μὴ δέδεικται;\nδιὰ τί μὴ ἀνέγνωσται; διὰ τί μὴ τὸ βουλευτήριον\nσωμάτων ἐνέπλησεν; εἰ γὰρ ἔστι μὲν ὁ νόμος, εἰσὶ δὲ\nὑμῖν γλῶτται, ἔστι δὲ ὦτα τοῖς ἄρχουσι, τί τὸ κωλῦον \nτὴν βουλὴν τὰ αὑτῆς κομίσασθαι; ὅτι , φαίην ἄν, ἡ\nπενία τῆς βουλῆς τοὺς μὲν ὑμῶν οὐ λυπεῖ, τοὺς δὲ\nτέρπει, τοῖς δὲ καὶ λυσιτελεῖ.",
        "10":"διὰ τοῦτο νέοι\nπολλοὶ τήνδε ἀφέντες παρ’ ἄλλοις λειτουργοῦσιν, εἶτα\nἀναστρέφουσι τὴν ἀσφάλειαν τὴν περὶ ταῦτα παρὰ τῆς \n \n \n \n\n \nμικρᾶς ἐκείνης δαπάνης ἔχοντες, μόνον οὐκ ἐπὶ τῶν\nκεφ̣αλῶν τὸ συνέδριον φέροντες, δεσπόται τῶν ὑμετέ-\n ρων υἱέων οὐδενὶ μὲν δικαίῳ, Ι πῶς γὰρ τῶν τὰ\nδίκαια πεποιηκότων οἱ ἠδικηκότες καὶ τῶν μεγάλα\n ἀνηλωκότων οἱ μικρά; δεσπόται δ’ οὖν διὰ τὰ κακῶς\nδοκοῦντα καὶ νενικηκότα κἀν τοῖς δικαστηρίοις ἐστη-\nκότας αὐτοὶ καθήμενοι τοὺς ὑμετέρους ὁρῶσι.\nτων τοίνυν οὐδὲν ἂν ἦν, εἰ τις ὑμῶν ἤθελε χρῆσθαι\nτῷ νόμῳ, νῦν δ’ ὁ μὲν νόμος κεῖται, οἱ δὲ τρυφῶσιν. \n 17. Ὑμεῖς δὲ ἔσεσθαί τινά φατε χρόνον ἀποδιδόντα\nταῖς βουλαῖς τὰ ὀφειλόμενα. καὶ τὶ τοῦτ’ ἀναμένειν\nἔδει παρὸν ἔχειν; καίτοι τινὲς ἀπολογοῦνται τῆς\nλιανοῦ μεμνημένοι βασιλείας ἐν ᾗ τινας εἰς βουλὴν\nἐνέγραφον. καὶ οὐκ ἠλεγχόμεθα, φασὶν, ἐπὶ τῆς\n ἐξουσίς ἀργοί. ἐγὼ δὲ ὅτι μὲν καὶ τότε ἐκράτουν\n αἱ | ἄδικοι χάριτες καὶ διεκλάπησαν οὐκ ὀλίγοι\nτῶν. δικαίως ἂν ἐγγραφέντων, ἐάσω. ἀλλ’ ἐκεῖνό γε\nτίς οὐκ οἶδεν, ὡς οὐδ’ εἰ σφόδρα τινὲς ἐβούλοντο\nμηδένα ἐγγράφειν, ἐξῆν ἄν. εἰ γὰρ ὁ μὲν ὡς μεγάλα\n εὐεργετῶν τοῦτο ἐδίδου. δέχεσθαι δὲ οὐδεὶς ἠξίου,\nπονηρόν τ’ ἂν ἦν καὶ δίκης ἄξιον, καὶ σαφὴς ἡ προ-\nδοσία καὶ κεκολάσθαι χρῆν.",
        "11":"μὴ οὖν ἃ τοῦ τῆς\n \n \n\n \nτιμωρίας ἦν φόβου, ταῦτ’ εἰς τὴν γνώμην ἀνάφερε.\nτίς γὰρ ἂν ἤνεγκε τὸν ἐκείνου θυμὸν ἔχοντα τὸ δίκαιον,\nεἰ ὃ τῆς ἀρετῆς τῆς Ἰουλιανοῦ κεφάλαιον ἦν ὁρθωθῆ-\nναι τὰς βουλάς, τοῦτό τις ἐνεπόδιζε καὶ κωλυτὴν\nτὸν ἐποίει τοῦ μεγίστου πράγματος καὶ ἐφ’ ὅτῳ μάλιστα \nαὐτῷ φιλοτιμεῖσθαι παρῆν; μὴ οὖν μοι τὴν ἀνάγκην\nἀντὶ τῆς προαιρέσεως λέγε, ἀλλ’ εἰ μὴ νῦν, ἡνίκα\nἀδεὲς τὸ ῥᾳθυμεῖν, τοῦτο ποιεῖται. \n 19. Καὶ τί τὸ κέρδος, φήσει τις, ἂν ὁ μὲν\nβασιλεὺς ἐπινεύσῃ, τὸ δὲ ἀντικροῦον | γέ- \nνῆται καὶ τούτῳ τὸ δόγμα λυθείη; οἶδα, ὅθεν ὁ \nλόγος οὗτος. τὸν Ἀπρώνιον ἐννοεῖτε τὸν ἀπὸ τῆς\nΧαλκηδόνος μέχρι τῶν πρὸς Κιλικίαν ὄρων ἄρχοντα\nκαὶ ὡς ἠλέησε τὰς βουλὰς καὶ ὡς ἐμήνυσε βασιλεῖ τὴν\nπερὶ αὐτὰς τύχην καὶ ὡς ᾔτησεν ἴασιν καὶ ὡς εἰπὼν \nἔπεισε καὶ ὡς ἐγένετό τι τὸ μεταπεῖθον.",
        "12":"ἀλλὰ\nπρῶτον μὲν ἀμφοτέροις κόσμος οὐ μικρός, ταῖς τε\nβουλαῖς τῷ τε Ἀπρωνίῳ, τὸ τὰς μὲν μὴ σιωπῆσαι, τὸν\nδὲ συναλγῆσαι. ἔπειτα χρὴ νομίζειν τινὰς τῶν φυγὴν\nβουλευόντων μεμενηκέναι γνόντας, ὡς οὐ παντάπασιν \nἠμέληνται παρὰ τῷ κρατοῦντι τῶν πόλεων αἰ βουλαί.\n \n \n \n \n\n \nεἰ δὲ καὶ μὴ τοῦτο, ἀλλὰ πεφύλακταί γε τῇ σπουδῇ\nτῇ περὶ ταῦτα ταῖς βουλαῖς τὰ πρὸς αὐτὰς δίκαια,\nγράμμαθ’ ἃ ἧκεν εἰς τὸ βασίλειον ἀπὸ τῶν ἐκείνων\nλόγων ζητοῦντα ἐπικουρίαν.",
        "13":"εἰσὶ δὲ οἱ λέγουσιν\n αὐτὸν ἐφ’ ὃ μὲν εὐθὺς ἧκεν ἐᾶσαι, βουλεύεσθαι δὲ\n τοῖς Βαλεντινιανῷ Ι δόξασιν ἀμῦναι ταῖς βουλαῖς.\nὃ οὐκ ἂν ἔτ’ ἦν ἐν μετεώρῳ τῶν ἁπανταχοῦ βουλῶν\nτὰ τινῶν μιμησαμένων. εἰ γὰρ ἄλλα ἐπ’ ἄλλοις ἀφι-\nκνεῖτο γράμματα ταὐτὰ δεόμενα καὶ πόλεως ἑκάστης\n ἐώρα τὴν ῥίζαν κεκακωμένην καὶ γῆ τε καὶ θάλασσα\nταὐτὰ ὠδύρετο, πᾶν τὸ μαχόμενον ἡττᾶτο ἂν τοῦ πλή-\nθους τῶν ἱκετευόντων. νῦν δὲ τοῖς οὐ δεηθεῖσι τὰ\nτῶν δεηθέντων βέβλαπται. ὥστ’ εἰκὸς ἂν καὶ ἡμῖν\nἐγκαλοῖεν οἱ περὶ τὸν Πόντον ὡς παρ’ ἡμᾶς ὧν ἔχρῃζον\n ἀτυχήσαντες, καὶ μᾶλλόν γε ἡμῖν ἢ ἄλλοις, ὅσῳπερ\nἐν μείζονι τάξει τὸ τῆς Ἀντιοχείας ὄνομα. \n 22. Πρὸς τοίνυν τούτοις κἀκεῖνο ἄν τις ὑμῖν ἐπι-\nτιμήσειεν, ὅτι πλέοντας καθ’ ἕκαστον ἔαρ ὁρῶντες τῶν\nἔτι βουλευόντων ἢ βεβουλευκότων γε παῖδας τοὺς μὲν\n εἰς Βηρυτόν, τοὺς δὲ εἰς ῾Pώμην οὔτε ἄχθεσθε οὔτε\n \n \n \n\n \nἀγανακτεῖτε οὐδ’ ὡς τοὺς ἄρχοντας εἰσιόντες φθέγ-\nγεσθε τὰ εἰκότα. καίτοι τίς οὕτω βραδὺς τὴν γνώμην\nἢ λίαν παῖς ἢ Κρόνος, ὡς μὴ δύνασθαι μαθεῖν, ὅ τι\nβούλεται τούτοις τὸ πλεῖν; οὔτε γὰρ ὑπὲρ δικαιοσύνης\nκαὶ τοῦ μὴ λαθεῖν τι δράσαντες παρὰ τοὺς νόμους \nεἰς Φοινίκην πλέουσιν οὔτε εἰς τὴν ἑτέραν, ἵν’ ἀφ’\nἑκατέρας φωνῆς ἔχοιεν τὴν βουλὴν Ι ὠφελεῖν, ἀλλ’ \nἕνα ἀφορμὴν εἰς τὸ τὴν βουλὴν ἐκδῦναι τοὺς νόμους\nμὲν ἔχοιεν οὗτοι, τὴν γλῶτταν δὲ ἐκεῖνοι. καὶ οὐκ\nἐψεύσθησάν γε ἐλπίδος. ἀλλ’ ἴσμεν οὗ δικαίως ἂν \nὄντες οὗ καθεστᾶσι νῦν.",
        "14":"ἔδει τοίνυν ὑμᾶς εὶδό-\nτσς, ὡς ἐπὶ τῇ βουλῇ ταῦτα, βοηθεῖν. καὶ τίς ἂν ἦν\nλόγος εὐπρεπὴς τοῖς ἐναντιουμένοις πρὸς τοὺς\nἔχοντας εἰπεῖν· τί μοι νομοθετεῖς, ἄνθρωπε,\nπερἰ παιδείας; πολλαὶ γὰρ ὁδοὶ ταύτης, καὶ \nποδεύσομαί γε τούτων ἣν ἂν ἐθέλω; σοὶ δ’ ἐξῆν\nἀντειπεῖν, ὅτι ὁ ταύτας ἐρχόμενος τὰς ὁδοὺς μονονουχὶ\nβοᾷ δρασμὸν αὐτὰς ἀπὸ τῆς βουλῆς εἶναι. τῷ γὰρ ἐν\nταυταισὶ ταῖς πόλεσι πολιτευομένῳ μάταιον ἐκείνοιν ἐκά-\nτερον ἢ εἰ μὴ τοῦτο, σμικρόν. ἔδειξαν δὲ οἱ σφόδρα εὐ- \nδοκιμήσαντες ἀπ’ οὐδετέρου τούτοιν εἰς ὄνομα ἐλθόντες.\n \n \n\n \n ἀλλ’ ἀπὸ τίνων; ἐκείνων ἃ νῦν | ὕβρισταί τε καὶ\nπροπεπηλάκισται οὐ χείρω γενόμενα τὴν φύσιν, πῶς\nγὰρ ἄν; ἀλλὰ διὰ τοὺς σεμνοὺς τουτουσὶ τοὺς οὐκ\nἀξιοῦντας εἰδέναι τὰς ἑαυτῶν. ὅστις οὖν ἐπὶ τοὺς\n νόμους ἐπείγεται, ταὐτὰ δ’ ἂν εἴποιμι καὶ περὶ τῶν\nἑτέρων, κέκραγεν οὗτος οὐκ αὐτῶν ἐκείνων ἐρᾶν, τῶν\nδὲ ἐξ αὐτῶν φυομένων. \n 24. Οὐκοῦν καὶ σὲ δεῖ σκοπεῖν, ὅπως ἢ ἐμφράξεις\nτὰς ὁδοὺς ἢ πάλιν ἔξεις αὐτοὺς ἐν τῷ βουλευτηρίῳ.\n πολλὰ δ’ ἂν ἐξεύροιεν φροντίδες. τὸ δ’ οὖν προχει-\nρότατον, ὁ πατὴρ εἰσελθὼν εἰς τὸ δικαστήριον ἢ ὁ\nἐπίτροπος ἢ ὁ ἔφηβος αὐτὸς ὁμολογησάτω, κἂν ἐπ’\nἄκρον ἐκείνοιν ἀφίκηται, μήτοι τῶν γε ὀφειλομένων\nἀποστερήσεσθαι τὴν πόλιν. τί τοιοῦτον δεδράκατε,\n μᾶλλον δὲ ἐμελλήσατε;",
        "15":"τῶν ἐν Φοινίκῃ τινὰ βου-\nΛὴν ᾄδουσιν ἀπὸ ῾Pώμης ἐξ αὐτῶν τῶν τοῦ σοφιστοῦ\nχειρῶν ἀφελκύσασαν νεανίσκους ἐν λειτουργοῦσιν\nἔχειν, ὥστε ἐκείνοις μεταμέλειν τοῦ τε πλοῦ καὶ τῶν\nπερὶ τὸν Θύμβριν ἀνηλωμένων. τοῦτο πολλαῖς ἂν\n ὑπῆρξε πόλεσιν ἐφ’ ὅσας ἡ τοῦ ταῦτα συμπράξαντος\n ἄρχοντος ἐγίγνετο | πρόνοια. ἀλλ’ οὐκ ἐβουλή-\n \n \n\n \nθῆσαν, ὥσπερ οὖν οὐδὲ ὑμεῖς. αἰδεῖσθε γὰρ τοὺς\nλόγους. τὴν πόλιν δὲ οὔ; τὴν βουλὴν δὲ οὔ; τὴν γῆν\nδὲ ἣ τικτομένους ἐδέξατο, τὸ βουλευτήριον δὲ τουτὶ\nτὸ δι’ ὑμᾶς ἄθλιον οὐκ αἰδεῖσθε, ἐν ᾧ ποτε τὰς\nτουργίας ἥρπαζον οἱ ἑξακόσιοι; \n 26. Νόμοι γὰρ ὑπὲρ τῶν συνηγόρων κεῖνται,\nκἂν ἐπ’ αὐτοὺς ἔλθῃ τις, γέλως πολύς. ὑμεῖς\nδὲ κειμένους μὲν μὴ παραβαίνετε, διδάσκετε δὲ τοὺς\nλῦσαι κυρίους, ὡς ἀμείνους αὐτοῖς ἐστι νόμους ἀντὶ\nτούτων θετέον, οἱ βουλήσονται μᾶλλον αὐξηθῆναι \nπόλεις ἢ τοὺς ἐνίων οἴκους. πολλοὶ δὲ ἤδη νόμοι\nπερὶ τοῦδε τοῦ ἔθνους καὶ ἐτέθησαν καὶ λέλυνται, καὶ\nδεινὸν οὐδὲν τῶν ὑπὲρ τῶν πόλεων τεθέντων ἀναιρε-\nθέντων τοὺς κατ’ ἐκείνων ταὐτὸ παθεῖν. \n 27. | Ὁ δ᾿ ἀνὴρ αἴρεται ἡμῶν καὶ τῷ μήπω \nδεῦρ᾿ ἥκειν ἐζημιῶσαί φησιν. ἐθελήσει τοίνυν \nκοσμῆσαι τὴν ἡμετέραν νόμον τιθεὶς σωτῆρα\nμὲν τῶν βουλῶν, τὸ σπέρμα δὲ παρ᾿ ἡμῶν εἰλη-\nφότα. πεμπέσθω τοίνυν πρεσβεία. πάντως δὲ ἐν τοῖς\nὀλίγοις ὑμῖν εἰσί τινες τῇ διακονίᾳ πρέποντες. ἀλλ’ οὔτε \nαἱρήσεσθε πρέσβεις οὔτε ἀποστελεῖτε. περιέσται γὰρ\nτῶν βουλομένων, ἂν ἄρα τινὲς βουληθῶσι, τὸ νοσοῦν. \n \n \n\n \n 28. Ἥκω δὲ ἐπ’ αὐτὸν ἤδη τὸν κολοφῶνα τῶν\nκακῶν. οἱ γὰρ διὰ τὴν γενομένην αὐτοῖς ἐπὶ τὰ βελτίω\nμεταβολὴν τοὔδαφός τε τῆς πόλεως προσκυνεῖν ὄντες\nδίκαιοι καὶ πανταχόθεν μείζω τὰ ταύτης ποιεῖν καὶ\n τὰ μὲν ὄντα μικρὰ διατηρεῖν, πειρᾶσθαι δὲ τὰ ἀπόντα\nπροσκτᾶσθαι καὶ μηδὲ τοῦ Ἐρεχθέως ἐν ὁμοίοις λεί-\nπεσθαι καιροῖς αὐτοὶ σύμβουλοι βουλευταῖς γεγένηνται\n πέμπειν εἰς ᾿Pώμην τοὺς ἑαυτῶν. οἱ δὲ εἰς | τὸν\nλιμένα κατέβησαν εἰδότων, παραινούντων, παρακαλούν-\n τῶν, ἐπαινούντων, ἴσως τι καὶ προστιθέντων ἀργύριον\nτῷ παρὰ τῶν γονέων.",
        "16":"εἶτ’ ἐρωτῶσι τοὺς ἐπανα-\nπλέοντας τῶν ἐμπόρων, εἰ τῶν λαμπόντων εἰσίν, εἰ τῶν\nεὐδοκιμούντων, εἰ φίλοι γεγόνασί σφισιν οἱ τὴν ᾿Pώμην\nἄγοντες, εἰ δι’ ἐκείνων αὐτοῖς ἀρχαὶ πλησίον. κἂν\n ἀκούσωσί τι τοιοῦτον οἷον βούλοιντ’ ἄν, εὐθυμία <καὶ>\nκρότος καὶ γεγόνασιν ἡδίους. κἂν ᾖ δῆλον αὐτοῖς, ὡς\nοὓς ἔχουσιν ἐν τῇ βουλῇ παῖδας, ὑπ’ ἐκείνοις ἔσονται |\n καὶ θεραπεύσουσιν υἱεῖς πατέρων τοῖς αὑτῶν πα-\nτράσι δεδουλευκότων, θύουσι τοῖς θεοῖς καὶ συγχαί-\n ρουσιν αὑτοῖς τε καὶ τοῖς ἀπεσταλκόσι καὶ τοῖς ἀπε-\nσταλμένοις καὶ λέγουσι δὴ σαφῶς, ὡς ἐπανήξουσι τῇ\nβουλῇ φοβεροί.",
        "17":"οἷς δὲ καὶ θυγατέρες εἶσέ, συνοι-\nκίζουσι μὲν αὐτὰς στρατιώταις, μέμφεται δὲ ὑμῶν οὐδεὶς\n \n \n\n \nτοὺς γάμους, τοῖς βουλεύουσι δὲ τέκτουσι παῖδας αἰ\nδοῦλαι. εἶτα ἐξελήλυθεν οὐσία τῆς βουλῆς δι’ ὑμε-\nναίων καὶ ᾿Pώμης. ὁ δὲ τοιαῦτα εἰργασμένος πατὴρ\nδιά τε τοὺς κηδεστὰς διά τε τὰς ἐλπίδας τίμιος. ὃν\nἐχρῆν ἅπασι φορτίοις πιέζεσθαι καὶ μηδ’ ἀναπνεῖν ἐπι- \nτρέπειν αὐτῷ τῶν ἠδικημένων μηδένα δίκης τε εἵνεκα\nκαὶ ὅπως εἴη τοῖς οὔπω τῇ βουλῇ λυμαινομένοις\nπαράδειγμα. \n 31. Ἤδη τοίνυν τις ὑμῶν καὶ τοιοῦτόν τι πρὸς\nταῦτα εἶπεν, ὡς ἀνεπίφθονον, εἴ τις ὀρέγοιτο βελτίονος \nσχήματος. τοῦτο δέ ἐστι τὴν πολιτείαν καθ’ ἣν ζῶμεν\nκινούντων. εἰ γὰρ ἐν ᾧ μέν τις ὑπὸ τοῦ νόμου\nτέτακται, τοῦτο καταλείψει, ζητήσει δέ τι μεῖζον, ζητῶν\nδὲ οὐκ ἀδικήσει, ὁ μὲν στρατιώτης Ι ἔξει τοῦ τα- \nξιάρχου τὴν τάξιν, τὴν τοῦ στρατηγοῦ δὲ ὁ ταξίαρχος. \nἔσται δὲ ὁ μὲν ναύτης ἀντὶ τοῦ κυβερνήτου, ὁ δὲ\nχορευτὴς ἀντὶ τοῦ διδασκάλου, ὁ δ’ οἰνοχόος τὴν\nκύλικα ῥίψας κατακλινεὶς πίεται μετὰ τοῦ δεσπότου.\n",
        "18":"διὰ τί δὲ καὶ τοὺς τὴν τάξιν λελοιπότας ἀπο-\nτυμπανίζουσιν οἱ στρατηγοί; ῥᾴδιον γὰρ κἀκείνοις \nεἰπεῖν, ὡς τὸ μὴ μάχεσθαι τοῦ κινδυνεύειν ἄμεινον.\nἴσμεν τοὺς ἐπανισταμένους τοῖς βασιλεῦσι πολεμου-\nμένους καὶ δοκοῦντας θάνατον ὀφείλειν τὴν δίκην.\n \n \n\n \nτοῦ χάριν; εἴποι ἂν ὁ πηδήσας ἐπὶ τὴν ἀρχήν· τὸ\nγὰρ κρατεῖν τοῦ κρατεῖσθαι καὶ τὸ προστάττειν τοῦ τὸ\nκελευόμενον ποιεῖν αἱρετώτερον εἶναι.",
        "19":"τηροῦντα\nμὲν οὖν τὴν τάξιν ἥτις ἂν ᾖ λαμπρὸν ἐπ’ αὐτῆς εἶναι\n καὶ καλὸν καὶ εὔδαιμον, τὸ δ’ ἀφορμὴν ποιεῖσθαι\nλαμπρότητος τὴν εἰς τοὺς νόμους ἀδικίαν ποῦ καλόν;\nτὸ γὰρ δι’ ἀδικίας κτηθὲν πῶς ἂν εἴη δίκαιον; ἀνάγκη\nγὰρ ἐοικέναι τῇ ῥίζῃ τὸν καρπόν. ὁ δ’ ἐν μὲν τῷ μὴ\nβουλεύειν ἀδικῶν, ἐκ δὲ τοῦ τοῦτο φεύγειν ἐπ’ ἀρχὴν\n ἥκων ἴστω τὸ καλὸν τοῦτο κακὸν <ἔχων> τῷ\nἐσχηκέναι.",
        "20":"φέρε, εἴ τις ἀρρωστούσῃ μητρὶ πένητι\nμίαν ἐχούσῃ καταφυγὴν τὸν υἱὸν παρακαθῆσθαι μὲν\nοὐκ ἀξιοίη, χωρήσας δὲ ἐπὶ δένδρα καὶ κήπους καὶ\nἄνθη τρυφῶν ἐνταῦθα διάγοι κᾆτα ὡς κακὸς περὶ τὴν\n τεκοῦσαν κρίνοιτο, τοῦτον, εἰπέ μοι, σώσει τὸ τῆς\nπροσεδρείας ἐκείνης ταύτην ἡδίω τὴν διατριβὴν εἶναι;\nὦ κάκιστε ἀνδρῶν, ἒν τοῦτο ἐώρας, τὴν τέρψιν, ἃ δὲ\nἠδίκεις οὐκ εἶδες οὐδ’ ὡς ἄμεινον ἦν τοῦ κυλινδεῖσθαι\nἐν ἄνθεσι τὸ ἀσθενούσης ἐπιμελεῖσθαι μητρός; \n 35. Οὐ δὴ τοῦτο δεῖ σκοπεῖν, εἰ τὸ μὴ βουλεύειν |\n τοῦ βουλεύειν ἀπονώτερον, ἀλλ’ ει’ τὸ βουλεύειν\nτοῦ μὴ βουλεύειν εὐσεβέστερον. εἰ δ’ οὗτοι δόξουσί τι\n \n \n \n\n \nλέγειν, τί μὴ τοὺς λῃστὰς θαυμάζομεν, οἱ ταῖς σφαγαῖς\nτὰς ὁδοὺς κεκλείκασιν, ἀφέντες ὃ νῦν ποιοῦμεν, τὸ\nσκοπεῖν, ὅθεν ἂν ἀσφάλεια τοῖς ὁδοιπόροις εἴη; καὶ\nγὰρ τούτοις δοτέον τὰ αὑτῶν οὕτω μείζω ποιεῖν, ἐπειδὴ\nταῦτα αὐτοὺς τὰ ξιφίδια βοῶν τε ἀπαλλάττει καὶ ἀρό- \nτροῦ καὶ σπορᾶς καὶ τῶν ἄλλων τῶν περὶ τὴν γῆν\nπόνων καὶ ταχέως φέρει τὸ πλουτεῖν.",
        "21":"ἀλλ’ ἴσμεν\nδὴ τήν τε κώμην ἐκείνην καὶ τὸ ἐν αὐτῇ γένος ὡς\nἐξεκόπη μέχρι τῶν ἐν γάλακτι παιδίων προελθόντος\nτοῦ πυρός, προνοηθέντος, οἶμαι, τοῦ τότε βασιλέως, \nὅπως μὴ πάλιν ἀναφύσεται τὸ δεινὸν ἐκεῖνο γένος.\nδιὰ τοῦτο φέρουσαι ταῖς ἀγκάλαις αἱ μητέρες τὰ τέκνα\nταῖς τῶν δημίων χερσὶν ἐωθοῦντο μετ’ ὀργῆς εἰς τὴν\nφλόγα. εἰ δὲ τὸ αὑτῶν ἐποίουν οὗτοι καὶ\nοὔτ’ ἂν ἐπλούτουν κακῶς οὔτ’ ἂν ἀπέθνησκον. οὕτω δὴ \nκαὶ περὶ τοῦ παρόντος. γιγνέσθω τις εὐδαίμων δίκαιος\nὤν, ἀδικῶν δὲ καὶ κατὰ τοῦτο ἰσχύων ἴστω δίκην\nὀφείλων τῆς ἰσχύος. ἣν εἰ κατ’ αὐτὸ τὸ δύνασθαι μὴ\nδιδοίη, μειζόνως κακοδαίμων ἢ εἰ ὑπεσχήκει τὴν δίκην. \n 37. Ἄξιον δὲ μηδὲ ἐκεῖνο παρελθεῖν πολλὴν ἔχον \nαἰτίαν. \n \n \n \n\n \n Οὐ βοηθεῖτε τοῖς βοηθείας δεομένοις, οἷς πάρεστι\n<τὸ> δύνασθαι. ἀλλ’ οἱ μὲν πωλοῦσι τὰ σφῶν\nἀπορίᾳ συμμάχων, ὑμεῖς δὲ πρᾴως φέρετε τὰς\nαύτας τῶν πράσεων ὡς δὴ οὐδὲν τοῦ κακοῦ μετέ-\n χοντες. καὶ οὐ τοῦτ’ ἔστι τὸ χείριστον, ἀλλ’ ὅτι τῶν\n μὲν αὐτοὶ καταβάλλετε | τὴν τιμήν, τὰ δὲ τοῖς ἐν\nδυνάμει προξενεῖτε καὶ κολακεύετε τὰς ἐκείνων τρα-\nπἐζας τοῖς τῶν βουλευόντων κτήμασι. κἂν ἀγρόν τις\nαὐτῶν τοῦ βουλεύοντος θαυμάσῃ καὶ διὰ τοῦ θαυ-\n μάξειν εἰς τὸ ἐρᾶν προέλθῃ, ταχὺ τὸ ἔργον προσετέθη,\nκαὶ ὁ μὲν ἠνάγκασται πωλεῖν, τῷ δὲ ἕτοιμον ἀγοράζειν.\n",
        "22":"οἱ δὲ τοῦτο καταπράξαντες ἠριστευκέναι τε νομί-\nζουσι καὶ μέγα τεῖχος αὑτοῖς περιτεθεικέναι τὴν τῶν\nἐωνημένων χάριν. εἶτ’ αὐτοῖς ἐπὶ τὰς θύρας ὁσημέραι\n φοιτῶσι καὶ παρακολουθοῦσιν ἐπὶ τὰς τῶν ἵππων φάτ-\nνας κἂν ἃ τῶν οἰκετῶν ἐστι ποιεῖν ἐπιταχθῶσι, γεγή-\nθασιν. οἱ μισθοὶ δὲ τούτων φαγεῖν, πιεῖν, μεθυσθῆ-\nναι, βιασθῆναι τοὺς καταδεεῖς. κἂν ἡ Τύχη τινὰ\nτῶν ἐξάγῃ τῆς πόλεως, πεσόντες εἰς γόνυ καὶ δεηθέν-\n τες μένειν ἀπεστέρησαν τῶν παρὰ τῆς Τύχης τὴν πόλιν.\nεἶτ’ εὐθὺς παρακαλοῦσιν οἰκοδομεῖν. εἶθ’ ἡ κύων ἐμι-\n \n \n\n \nμήσατο τὴν δέσποιναν οἰκοδομουμένη καὶ αὐτή. τουτὶ\nδὲ ἐσμὸς κακῶν ἁπάσαις τέχναις. αἱ δὲ παρὰ τῶν\nκήπων τῷ ἄστει παραμυθίαι διολώλασι, καὶ πανταχοῦ\nλίθοι καὶ ξύλα καὶ τέκτονες. \n 39. Εἶτα θαυμάζετε τῶν ἀρχόντων, εἰ ταῦτα εἰδότες \nὑβρίζουσι; τί δαὶ Ι αὐτοὺς ἐχρῆν ποιεῖν; αἰδεῖσθαι \nκαὶ τιμᾶν τοὺς σφᾶς αὐτοὺς τεταπεινωκότας; ὁρᾶθ’\nὡς ὑφ’ ὑμῶν αἰ τιμαὶ τῇ βουλῇ διεφθάρησαν. πῶς\nγὰρ ἂν ὁ δικάζων δύναιτο τὸν τοῦ δεῖνος αἰδεῖσθαι\nκόλακα τὸν προπεπωκότα αὐτῷ τὰ τῶν ὁμοσκήνων \nδένδρα, τὸν καταπολεμοῦντα τὴν βουλὴν ἦς καὶ αὐτὸς\nεἷναι τέτακται;",
        "23":"οὐδὲ ταῦρον ἴδοι τις ἂν ἡδέως\nπηροῦντα τὰς βοῦς τοῖς κέρασιν οὐδὲ κριὸν ἀναρρη-\nγνύντα τῇ κεφαλῇ τοὺς ἄρνας οὐδὲ ἀλεκτρυόνα τῇ τῶν\nνεοττῶν ἐπιτιθέμενον ἀσθενείᾳ· οὐ τοίνυν οὐδ’ ἐν \nβουλῇ τοὺς πρώτους ἀπολλύντας τοὺς δευτέρους καὶ\nτρίτους. ὃ κακὸν μέν ἐστι τοῖς προδιδομένοις, κακὸν\nδὲ τοῖς προδιδοῦσιν. ἐν γὰρ αὐτοῖς τοῖς δοκοῦσι\nκέρδεσιν ἡ βλάβη. ἢ πόθεν οἴεσθε τὸν δῆμον οὕτως\nἐπῆρθαι καὶ ἀσελγαίνειν καὶ παροινεῖν; ἐῶ τὰ ἄλλα. \nἀλλὰ ἔναγχος οἵας ἀφῆκαν ἐν τῷ θεάτρῳ φωνάς, ἐπεὶ\n \n \n \n\n \nμὴ χρυσίον εὐθέως εἶχε τῆς τραγῳδίας ἀηδὴς ὑπο-\nκριτής. ἤλπιζον γὰρ ὑμᾶς σιγῇ καὶ ταῦτα οἴσειν οὐ\nκακῶς ἐλπίζοντες. οὔκουν ἐγρύξατε. \n 41. Γένεσθε τοίνυν ἀμείνους μὲν ὑμῶν αὐτῶν,\n ὅμοιοι δὲ τοῖς πατράσιν, οἷς τοὺς ἐπὶ τῶν ἀρχῶν καὶ\nκαταπλήττειν ὑπῆρχε. γένεσθε τοῖς πενεστέροις τῶν\nἐν τῇ βουλῇ λιμένες καὶ μιᾷ γνώμῃ τὰ συμφέροντα\nκαὶ ζητεῖτε καὶ πράττετε. καὶ τὸ ἑνός τινος ἀγαθὸν\nκοινὸν κεκρίσθω καὶ τὸ δυσχερὲς ὡσαύτως. ὡς νῦν\n γε ἐπιχαίρομεν ἀλλήλοις, καὶ οἱ μὲν πιέζουσιν, οἱ δὲ\nκαταρῶνται. μηδὲν ὑμῖν ἔστω φοβερώτερον τοῦ τὴν\nπατρίδα κακοῦν μηδ’ αὐτὸς ὁ θάνατος. \n 42. Ἀλλ’ ἀγέσθω τις | ἐπὶ τὸ βουλεύειν, κἂν\nμέλλῃ τό τινος λυπήσειν βαλλάντιον. οὐχ ὁρᾶτε τὸν\n Δητόïον ὡς καλὰ περὶ αὑτοῦ διηγεῖται πολλάκις, τὸν\nΜακρέντοιν, τὸν Μάτερνον, τὸν Ἰουλιανόν, πολλοὺς\nἄλλους, τὰς ὑπὲρ τούτων πρὸς τοὺς στρατηγοὺς μάχας,\nἃς οὐκ ἀζημίους μέν, καλὰς δὲ καὶ οὕτως ἐνόμιζεν;\nτί τοιοῦτον ἔστιν ὑμῖν εἰς φιλοτιμίαν ἐπαῖρον; περὶ\n τοῦ τῶν ὑμετέρων ἐν συνουσίαις διατρίψετε; τίνος\nμνημονεύοντες ἀμείνους εἶναι δόξετε; νίκας μὲν Ὀλυμ-\n \n \n \n\n \nπικὰς οὐκ ἐρεῖτε οὐδὲ αἰχμαλώτους καὶ λάφυρα· εἰ δὲ\nμήτε ἐκεῖνα μήτε ταῦτα, τῷ ποτε χρήσεσθε; \n 43. Μὴ ὑμεῖς γε, μὴ μέχρι παντὸς ἐπὶ τῶν ἡμαρ-\nτημένων μένετε, ἀλλὰ ἅλις μὲν δρυός, ἀποθέμενοι δὲ\nτὴν πολλὴν ταύτην μαλακίαν δείξατε πάλιν τὴν βουλὴν \nἀνθοῦσαν. \n \n \n"
    },
    "work":"orationes 48",
    "original-urn":"urn:cts:greekLit:tlg2200.tlg00448.opp-grc1",
    "edition":"Libanius, Orationes 48"
}
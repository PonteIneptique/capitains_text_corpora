{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00452.opp-grc1-simple",
    "text":{
        "0":"\n\n \n\n LII. \n\n ΠΡΟΣ ΤΟΝ ΒΑΣΙΛΕΑ ΕΙΣΦΟΡΑ ΝΟΜΟΥ\n\nΚΑΤΑ ΤΩΝ ΕΙΣΙΟΝΤΩΝ ΕΙΣ ΤΑΣ ΤΩΝ\n\nΑΡΧΟΝΤΩΝ ΚΑΤΑΓΩΓΑΣ. \n\n τῷ τοῦ δικαίου μέρει βοηθήσων ἥκω, βασι- \n\nλεῦ, πολλῷ τε χρόνῳ καὶ μυρίοις πράγμασιν εἶναί σοι \n\nπολλὴν τούτου πρόνοιαν πεπεισμένος. καὶ δέδοικα νῦν\n\nοὐ τὸ δόξειν σοι περὶ μὴ σπουδαίων ἐνοχλεῖν, ἀλλὰ\n\nτὸ βραδέως σοι ταυτηνὶ κεκομικέναι τὴν γνώμην. ἢν\n\nγὰρ αὖ φανῇ σοι συμφέρουσα, μέμψιν οἶδ’ ὅτι ποιήσῃ\n\nτὸ μὴ πάλαι ταῦτα κεκομικέναι. ἐμὲ δὲ τὸν μὲν ἄλλον \n\nχρόνον φόβος τις ἐκώλυε, νῦν δὲ οὕτος οὐκ ἀνῄρηται\n\nμέν, ἀλλὰ μένει, μένων δὲ ὅμως νενίκηται δεινὸν ἤδη\n\n \n\n C(??)codex Chisianus \n\n A = Monacensis gr. 483(Augustanus) \n\n P = Palatinus gr. 282 \n\n I = Marcianus append.XCI 2 \n\n Va = Vaticanus gr. 81 \n\n B = Barberinus II 41 \n\n \n\n\n\n \n\n\n\n μου νομίσαντος, εἰ μὴ καὶ | τῆς ἀσφαλείας τῆς\n\nἐμαυτοῦ πρότερα ποιησαίμην τὰ σὰ πράγματα. εἰ γάρ\n\nτι τούτων ἰασαίμην, ἀρκέσει μοι τοῦτο καὶ πάσχοντι\n\nκακῶς εἰς παραμυθίαν. \n\n 2. Τί οὖν ἐστιν ὁ θεραπείας δεῖται; δύο πόλεμοι\n\nτῶν ἀνθρώπων πιέζουσι τὸν βίον. ὧν ὁ μὲν ἐν ὅπλοις\n\nτέ ἐστι καὶ σιδήρῳ καὶ πρὸς τοὺς ἔξωθεν, ὁ δὲ ἐν\n\nκακουργίαις ταῖς εἰς ἀλλήλους καὶ ἔνδοθεν οὔτε τὸ\n\nτὴν αὐτὴν πόλιν οἰκεῖν αἰσχυνομένων οὔτε τὸ πολίτας\n\n ἀλλήλους καλεῖν. ἐνομίσθη τοίνυν τοῖς μὲν κρίνεσθαι\n\nστρατοπέδοις καὶ χερσί, τοῖς δὲ δικαστηρίοις καὶ νόμοις.\n\nφυλάξαιτο δ’ ἄν τις ῥᾷον ἐκείνους τοὺς πολεμίους ἡ\n\nτούτους οἷς μᾶλλον ὑπάρχει λανθάνειν.",
        "1":"πολλὴ\n\nτοίνυν ἡ περὶ ταῦτα πρόνοια καὶ πλῆθος νόμων πα-\n\n λαιῶν τε καὶ νέων ὑπὸ τῶν ἀεὶ κρατούντων τιθεμέ-\n\n νῶν. | καὶ τοῖς ἀδικουμένοις αὕτη καταφυγὴ γραφή,\n\nκατηγορίαι, ἔλεγχος, τιμωρίαι. τὸ μέν γὰρ ἄμεινον\n\nἦν μηδὲ ἀδικηθῆναι, τὸ δὲ δεύτερον δίκην λαβεῖν, ᾧ\n\nμόλις παύσαιτο ἄν τις ἀλγῶν. ταύτην τοίνυν τὴν\n\n ἐπικουρίαν, ὦ βασιλεῦ, τὴν οὕτω καλὴν καὶ προσή-\n\nκουσαν καὶ θεοῖς φίλην οὐκ ἐῶσι σώζεσθαι τοῖς\n\nδεομένοις τινές. οὑς πεπαῦσθαι προσήκει νόμῳ τε\n\nσῷ καὶ ὀργῇ. \n\n \n\n \n\n\n\n \n\n 4. Τίνες οὖν εἰσιν οὗτοι; οἱ παρακαθήμενοι μὲν\n\nἐν ταῖς δίκαις τοῖς δικάξουσι διελόμνοι τὰ ὦτα, σφῶν\n\nδὲ αὐτῶν μᾶλλον ἢ τῶν συνδίκων αὐτοὺς ἀυναγκάξοντες\n\nἀκροᾶσθαι, καὶ νῦν μὲν οὗτος ὡς αὑτόν, νῦν δὲ ἐκεῖνος\n\nἕλκων, ὃ δίκαιον μέν ἐστιν ἰδεῖν οὐκ ἐῶντες, ἀντιπολιτευόμενοι \n\nδὲ τοῖς νόμοις, ἀπελοῦντες δέ, εἰ μὴ\n\nπείσουσιν, ἐπικείσεσθαι τῷ μὴ κεχαρισμένῳ, καὶ | \n\nοἱ μὲν θρασύτεροι ταῦτα τὸν αὐτὸν κατειληφότες θρόνον,\n\nὑβρίξοντες μὲν ἐφ᾿ οὗ κάθηνται, ὑβρίξοντες δὲ\n\nτοῦ δικαστηρίου τὴν μορφήν, ὑβρίξοντες δὲ τὴν δίκην, \n\nὑβρίξοντες δὲ τὸν ταύτης ἐπώνυμον, οἱ δὲ δείλης ἐμπιπλάντες\n\nτὴν καταγωγήν, μετριώτεροι μὲν τούτων ἐν\n\nᾦ τῶν δικαστηρίων ἀπέχονται, δίκαιοι δ᾿ οὐδ᾿ αὐτοὶ\n\nτὰς εἰσόδους τὰς τοιαύτας ἐπὶ τοῖς μὴ δικαίος ποιούμενοι\n\nκαὶ τῷ πεῖσαι τὸν δικαστὴν ἃ μὴ τὰ πράγματα \n\nδύναται.",
        "2":"ἐκεῖνοι μὲν οὖν τὸ τούτων ποιοῦσιν,\n\nοὗτοι δὲ τὸ ᾿κείνων οὐ τολμῶσιν. ἀλλ᾿ οὗτοι\n\nμὲν δεηθέντες ἀπῆλθον παραδόντες τῇ μνήμῃ τὴν\n\nχάριν, οἱ δ᾿ ἕπονται παρόντες ὑπὲρ ὧν δεδέηνται καὶ\n\nνεύουσιν οἱ τὰς βοηθείας ἐπηγγελμένοι τοῖς ἀγωνιξομένοις \n\nθαρρεῖν. ποῖον οὖν τοῦτο δικαστήριον ἀρ᾿ οὗ\n\nτὸ δικάξειν ἐξελαύνεται; καὶ μήτοι | νόμιξε δύο \n\nμόνους εἶναι τοὺς τοῦτο δρῶντας οἷς ἡ κοινωνία τοῦ\n\n \n\n \n\n \n\n\n\n \n\nθρόνου, ἀλλὰ βάθρον μὲν καθ’ ἑκατέραν χεῖρα, βάθρον\n\nδέ βάθρῳ συνάπτεται καθ’ ἑκάτερον μέρος. ἐπὶ δὴ\n\nτούτων τῶν τοσούτων οἶ τοῖς νόμοις ἐχθροὶ τὰ τῶν\n\nνόμων ἔξω ζητοῦντες ἀναπηδῶντες, κεκραγότες, οὐ\n\n λανθάνοντες ὑπὲρ ὧν εἰσιν ἀφιγμένοι.",
        "3":"αὐτοί τε\n\nοὖν οὗτοι καὶ παρ’ ὧν ἐλάττων ἡ τόλμα συρρέουσιν\n\nεἰς τἀς καταγωγὰς αὐτοὶ μὲν κρατήσαντες τοῦ μετ’\n\nἄριστον ὕπνου, ἐκείνοις δέ τοῦτον διακόψαντες τὸν\n\nὕπνον. καὶ βοῇ μέν τοῦτο οὐ ποιοῦσιν οὐδὲ ὀνόματι\n\n καλοῦντες, πῶς γάρ; διαλεγόμενοι δέ καὶ λαλοῦντες\n\nοὕτως ὡς μὴ εἶναι μηκέτι μηδ’ εἰ σφόδρα βούλοιντο,\n\nκαθεύδειν. ἀνεγειρόμενοι τοίνυν τεθυμωμένοι κρύ-\n\nπτουσι τὸν θυμὸν ὑπὸ μειδιάματι. καὶ τὸ λοιπὸν τῆς\n\nἡμέρας ἐν τῷ περὶ χαρίτων ἀναλίσκεται λόγῳ, τὰ δ’\n\n ὀφειλόμενα γράμμασι γράμματα τῆς τῶν ἀρχόντων\n\nχειρὸς οὐδαμοῦ, οἷς δὲ δεῖ τούτων τῶν γραμμάτων,\n\n προσκαθήμενοι πεινῶσι.",
        "4":"| βούλομαι δέ σοί τι\n\nδιελθεῖν ἐν καταγωγῇ ποτε γεγονός. ἀπεῖπε μὲν δι-\n\nδοὺς ἄρχων χάριτας, ὧν τὰς ὑστάτας ἐν βαλανείῳ, εἷς\n\n δέ τις ἀτυχῶν μέν, τυχεῖν δὲ ἐπιθυμῶν ἀποδύντος\n\nἀποδὺς τὸ βιβλίον εἰσενεγκὼν καὶ μέλαν καὶ κάλαμον\n\nδιὰ γέλωτος οὐκ ἄπρακτος ἀπῆλθεν, ἀλλ’ ἐκφέρων ἅμα\n\nἱδρῶτι γράμματα. \n\n \n\n \n\n \n\n \n\n\n\n \n\n\n\n 8. Αὑται αἰ εἴσοδοι, βασιλεῦ, καθεῖλον μὲν τοῦ\n\nδικαίου τὴν ἰσχύν, τῷ δὲ ἀδικεῖν δύναμιν περιέθηκαν\n\nκαὶ τοὺς μὲν ἀπήλλαξαν τιμωρίας, τοὺς δὲ ἀπεστέρησαν.\n\nαὗται πολλοὺς μὲν ἀνδροφόνους ἐξήρπασαν θανάτου,\n\nπολλοὺς δὲ μοιχούς, πολλοὺς δὲ τάφων ἁψαμένους, \n\nπολλοὺς δὲ περὶ χρήματα κακούς, τοὺς μὲν παρακατα-\n\nθήκας οὐκ ἀποδόντας, τοὺς δὲ δανείσματα, τοὺς δέ\n\nἡρπακότας, τοὺς δὲ πὺξ πατάξαντας, τοὺς δὲ λακτί-\n\nσαντας, τοὺς δὲ λοιδορίαις ὑβρίσαντας μὲν ἑαυτούς,\n\nὑβρίσαντας δὲ πατέρας οἰχομένους, τοὺς καθ’ ἕκαστον \n\nτῶν ἀδικημάτων εἶδος εἰκότως ἂν τοῖς ἐκ τῶν νόμων\n\nζημιωθέντας ῥύονται, συμπράττουσι, σκοποῦσιν ὅπως\n\nἂν καταγελάσωσι τῆς δίκης.",
        "5":"κἄν τις τῶν σῶν ὑφέ-\n\nληταί τι καὶ κατεδηδοκὼς ἐπὶ κρίσιν ἄγηται, τῶν κω-\n\nλυσόντων γενέσθαι τιμωρίαν οὐκ ἀπορήσει, ἀλλ’ ἅμα \n\nτέ τις ἠνέχθη κατά τινος αἰτία, καὶ δρόμος τοῦ δεί-\n\nσαντος ἐπὶ τὸν ἀμυνοῦντα κἀκείνου πάλιν ἐπὶ | \n\nτὸν δικάσοντα, καὶ ὁ μέν συκοφαντεῖ, κἂν μὴ συκο-\n\nφαντῇ, ὁ δέ, κἂν ᾖ πονηρός, χρηστός ἐστι. πολλοὺς δὲ\n\nἀξίους κεκολάσθαι σώζοντες οὐκ ἐλάττους ζῆν ἀξίους \n\nζῶντας κατὰ τοὺς νόμους ἀπώλεσαν πένητάς τε ἐκ\n\nπλουσίων ποιοῦντες διατελοῦσι καὶ ταπεινοὺς ἐκ λαμ-\n\nπρῶν καὶ ταῖς οἰκίαις ἀποδιδόντες τοὺς μὲν καταδίκῃ\n\nπεπληγμένους, τοὺς δὲ μολύβδῳ, τοὺς δέ ἀμφοῖν. \n\n \n\n \n\n \n\n\n\n \n\n\n\n 10. Τὸ οὖν ὀλέθρους τε ἔχον οὐχὶ δικαίου\n\n σωτηρίας οὐ καλὰς καὶ προσήκει σοι | πι\n\nβασιλεῦ, καὶ ῥᾴδιον. τὸ γὰρ εἰπεῖν ῥᾴδιον. ἐλ.\n\nῥῶσον τοίνυν τὰς ψυχὰς τῶν δικαζομένων δέους\n\n παρὰ τῶν λυμαινομένων τὸ δίκαιον. ᾧ καὶ τοῦ καὶ\n\nδεῖν στέρονται παρατηροῦντες τὰς τῶν βελτιόνων υ\n\nτῶν εἰσόδους, δι᾿ οὑς οὐδ’ ὁ πάνυ πιστεύων υ\n\nπράγμασιν ἔχει θαρρεῖν. ἔρχετ’ οὖν αὐτῷ νὺξ δυο\n\nφέρουσα θάτερον, ἢ ἀγρυπνίαν ἢ μετ᾿ ὀνείρατι\n\n χαλεπῶν ὕπνον ἐχόντων τοὺς καθ’ ἑαυτοῦ πρὸς τὶ\n\nἄρχοντα λόγους, πηδᾶν ποιούντων τά τῶν τεταραγ\n\nμένων. τοιαύτης δὲ ἀπολαύσας ἐκείνης λύπῃ δέχεται\n\nτὴν ἡμέραν τραῦμα πεποιηκότος ἐν τῇ ψυχῇ τοῦ\n\nφόβου. δεῖ δέ, ὦ βασιλεῦ, καὶ φοβεῖσθαι καὶ μὴ\n\n φοβεῖσθαι τοὺς ἀρχομένους, τὸ μὲν ἐκ τοῦ κακὰ\n\nεἰργάσθαι, τὸ δὲ ἐκ τοῦ μηδέν, ἀλλ’ οὐ διὰ τὸν\n\nδεῖνα ἢ τὸν δεῖνα. \n\n 11. Τοῦτο καὶ τὰς βουλάς σοι βελτίους, ὦ βασιλεῦ,\n\nποιήσει. νῦν μὲν γὰρ ταύτας τἀς ἀσπίδας προβεβλη-\n\n μένοι τὸ ζῆν ἡδέως μᾶλλον ἢ καλῶς προτετιμήκασιν·\n\nεἰ δ’ οὐκ ἔχοιεν γλώττας τὰς εἰσπεμπομένας, ἐν τοῖς\n\nπραττομένοις ἕξουσι τὰς ἐλπίδας. τουτὶ δὲ καὶ αὐτῶν,\n\nοἶμαι, κέρδος τῶν εἰς κάλλος βιούντων ὄντας ἀγαθοὺς\n\nἐπαινεῖσθαι καὶ μὴ κολακεύειν τούς ψευσομένους, ἀλλ᾿\n\n ἔργοις εὐδοκιμεῖν οὐκ αἰτοῦντας εὐφημίας, | ἀλλ’\n\n ἔχοντας ἀπὸ τῶν καθ’ ἡμέραν.",
        "6":"τὸ αὐτὸ χείρους\n\n \n\n \n\n\n\n \n\n\n\nκαὶ τῶν λόχων ποιεῖ τούς ὑπερέχοντας ἡ, εἰ βούλει,\n\nστρατιάν. οὗτοι γὰρ τά τῶν γειτόνων αὐτῶν τιμῆς\n\nὀλίγης ποιοῦσι τὰς κακοπραγίας οὐ φερόντων τὰς\n\nπυκνάς. δεινὸν δ’ οὐδὲν εἰς δίκην τοῦτο ἐλθεῖν ὄντων\n\nτῶν τὸν ὀργιούμενον ἡμερωσόντων. ὧν δὲ μέτριος \n\nστρατιώτης κόσμος τ’ ἂν εἴη τῷ δικαστῇ καὶ ἡσυχα-\n\nζούσῃ τῇ καρδίᾳ ζῴη μηδαμόθεν αὐτῷ τοῦ συνειδότος\n\nἀπειλοῦντος. \n\n 13. μὴν μὴν μέγιστον μὲν ἀγαθὸν νέῳ παιδεία,\n\nφοιτᾶν δέ ὧς τὸν βελτίω βέλτιον ἢ τὸν οὐ τοσαῦτα \n\nεἰδότα. καὶ τοῦτο τοίνυν ἀσαφές καθίσταται ταῖς τοι-\n\nαύταις εἰσόδοις τὸν μέν ἀμαθέστερον ποιούσαις τῷ\n\nλόγῳ σοφώτερον, τὸν δὲ σοφώτερον ὕστερον. ὅταν\n\nδὲ ὁ | ταῦτα ἰδὼν ἔπηται καὶ λέγη τὰ τῆς ἀπάτης, \n\nτὸ τῆς ἀρχῆς ὄνομα μεγάλην τὴν ψῆφον ἐποίησε καὶ \n\nπλέον ἐδυνήθη τῆς ἀληθείας, καὶ τά περὶ τούς λόγους\n\nἔσχε κακῶς. \n\n 14. Οὗτοι τοίνυν οἱ τοὺς ἀδίκους ᾑρημένοι κατὰ\n\nτῶν <τοῖς;> νόμοις πειθομένων οὐ τηνάλλως πονοῦσιν,\n\nἀλλ’ ὡσπερ τοῖς γεωργοῖς πονεῖται τὰ περὶ τὴν γῆν, \n\nκαὶ ζεύγη καὶ ἄμαξαι καὶ βόες καὶ ἄροτρον, καὶ ἄρουρα\n\n \n\n \n\n \n\n\n\n \n\n\n\nτέμνεται καὶ σπορὰ εἰσπέμπεται καὶ τά ἄλλα γίγνετι\n\n θερίσαι καὶ τρυγῆσαι βουλομένοις, οὕτω καὶ το\n\nτοῖς θερίσαι καὶ τρυγῆσαι βουλομένοις. καὶ κοὶ\n\nτοῦτο αὐτοῖς ἔρχεται. τῶν δὲ ἀφικνουμένων τὰ μὲ\n\n αὐτοῖς πλουσίας ποιεῖ τὰς τραπέζας γῆς παρεχούση\n\nκαὶ θαλάττης, τὰ δέ πλοῦτός ἐστι, χρυσός, ἄργυρος\n\nἐσθῆτες. καὶ τὰ μὲν ἔχουσι, τὰ δέ δέχονται, τά δὲ\n\nμέλλουσιν. ἱκανὸν δέ οὐδέν οὐδὲ ἐπαινεῖται, ἀλλά τὸ\n\nμὲν κεῖται μικρὸν δοκοῦν, ζητεῖται δὲ ἕτερον καὶ οὐκ\n\n ἔνι μὴ δοῦναι Γῇ τοῦ μέλλοντος προμηθείᾳ, ὅπως ᾗ\n\nτις ὁ παρεσόμενος, ἢν δέη.",
        "7":"πόθεν οῖει, βασιλεῦ,\n\nτοὺς ἀφέντας μὲν τὴν αὑτῶν καὶ πατρῴαν πενίαν,\n\nἐλθόντας δὲ ὡς ἡμᾶς ἐν σαπροῖς ὑποδήμασι, τούς δέ\n\nοὐδέ τοιούτοις, πυροπωλεῖν, οἰκοδομεῖν, τραπεζίταις\n\n συνεῖναι, δανείζειν, πανταχοῦ μεμνῆσθαι τόκων, παισὶ\n\nκλήρους παραδιδόναι μεγάλους; ἅπασι τούτοις πηγὴ\n\nμία τὰ δικαστήρια καὶ τὸ τοὺς μὲν ἡττῆσθαι, τούς δὲ\n\nνενικηκέναι καὶ κακῶς ἀμφοτέρους. ἰσχὺν δέ ἐκ λόγων\n\n κεκτημένοι κέκτηνται | διά τῆς αὐτῆς καὶ τὴν ἐν\n\n τῇ πόλει. καὶ πᾶσα χήρα τὴν οὐσίαν τὴν ἑαυτῆς οὐχ\n\n \n\n \n\n \n\n\n\n \n\n\n\nἑαυτῇ μᾶλλον ἢ τούτοις ἔχει.",
        "8":"ὁρῶντες δὲ τὴν\n\nπολλὴν οἱ χειροτέχναι δύναμιν ὑποπεπτώκασι μὲν τού-\n\nτοις, ὑποπεπτώκασι δὲ καὶ τοῖς τούτων οἰκέταις. καὶ\n\nγὰρ τούτοις ἐξουσία μαστιγοῦν, δεῖν, ὠθεῖν, κατα-\n\nβάλλειν, χιτῶνι λυμαίνεσθαι. καὶ τά πωλούμενα τῶν \n\nτιμῶν ὁριστὰς ἔχει τοὺς τοιούτους, καὶ δούλους καὶ\n\nδεσπότας. οἶ δὲ τοτὲ μὲν ἔδοσαν βραχύ τι, τοτὲ δὲ\n\nοὐδέν. εἶτα τοῖς μὲν ἡ φροντὶς ὑπὲρ ἄρτου, τοῖς δὲ\n\nπάντα πολλά. καὶ τέκτονας οὐ κεκτημένοι, τῶν ἐκεί-\n\nνων εἰ δεηθεῖεν χειρῶν, κέκτηνται.",
        "9":"τί οὖν χρὴ \n\nτούς τοιούτους | καὶ νομίζειν καὶ καλεῖν ἢ τυράν- \n\nνοῦς, οὐ τριάκοντα κατὰ τοὺς πάλαι ποτὲ τῶν Ἀθη-\n\nναίων, ἀλλ’ ὅσους οὐδ’ ἂν ἐξαριθμήσειέ τις; μὴ γάρ,\n\nεἰ μὴ κατέχουσιν ἀκροπόλεις μηδ’ εἰ μὴ δορυφοροῦνται\n\nμηδ’ εἰ τὴν ἐσθῆτα τὴν τῶν ἀρχομένων φοροῦσιν, \n\nἀλλ’ εἰ μὴ μείζονές εἰσι τῶν νόμων ἐν οἷς τέ τισι\n\nσυμπνέουσιν ἐν οἷς τε ἐναντιοῦνται, εἰ μὴ ταῦτα πάντα\n\nτῶν εἰδότων καὶ ὁρώντων. καίτοι τί πλέον αἰ τυραν-\n\nνίδες; πολεμεῖς δὲ καὶ μισεῖς οὐ τοὔνομα τοῦ πράγ-\n\nματος, βασιλεῦ, αὐτὸ δὲ τοὖργον | καὶ τά ἀπ’ \n\nαὐτοῦ κακά.",
        "10":"ποιεῖ δὲ τούτους τυράννους οὐχ \n\n \n\n \n\n \n\n\n\n \n\n\n\nὁπλίτης καὶ ἱππεὺς καὶ ἀκοντιστὴς καὶ τοξότης, ἀλλὰ\n\nτὸ τοὺς ἄρχοντας ἄγειν καὶ τὸ τοὺς ὑπὸ τῆς σῆς ἀπε-\n\nσταλμένους ἐπὶ τοῦτο κεφαλῆς τοῖς τούτων βουλήμασιν\n\nὑπηρετεῖν. οἱ καὶ κώμην πολλάκις ἀνέστησαν ἀδικου-\n\n μένην ὑπὸ μείζονος διὰ τὸ μείζω τὸν μισθὸν εἶναι\n\nτὸν παρά τῆς μείζονος. ἴθι δὴ καὶ ταύτας ἡμῖν ἔκ-\n\nκόπτε τὰς τυραννίδας. δεῖ δὲ οὐδέν σε πολλὴν μὶν\n\nγῆν ἐπελθεῖν, ὑπερενεχθῆναι δὲ ὀρῶν καὶ τῶν μέν\n\nὅπλοις, τῶν δὲ κρατῆσαι γνώμῃ, ἀλλ’ ἐὰν δόξῃ κεκλεῖ-\n\n σθαι τῶν ἀρχόντων τὰς θύρας, οἵδε καταλέλυνται. \n\n 19. Καὶ μὴν πολύς γε χρόνος, φήσαι τις ἄν,\n\nοἶδε ταυτασὶ τἀς εἰσόδους. καὶ γὰρ τὰ διὰ τού-\n\nτων ὁ αὐτὸς ἀδικήματα χρόνος οἶδε. δεῖ τοίνυν οὐ\n\nμᾶλλον εἰσιέναι συγχωρεῖν διά τὸν χρόνον ἢ κωλύσειν\n\n διὰ τοὺς ἠδικημένους. ὁ δ’ ὧς ἰσχυροῦ τινος εἰλημ-\n\nμένος τοῦ χρόνου τοσοῦτον ἀποκρινάσθω, εἰ καὶ λοι-\n\nμὸν μακρὸν ἡμῖν ὑπισχνουμένου τινὸς θεῶν ἢ καὶ\n\nἀνθρώπων λύσειν οὐκ ἂν προσεῖτο τὴν δωρεάν διὰ\n\nτὸ μῆκος τῆς νόσου. τοὐναντίον μὲν οὖν τὸ μῆκος\n\n ἂν παρῄνει σπεύδειν καὶ μὴ μέλλειν, ἀλλ᾿ ἁρπάζειν\n\nτἀγαθόν.",
        "11":"εἰ μὲν οὖν ψεύδομαι τοῖς περὶ τῶν\n\n εἰσόδων καἰ οὐδὲν ἐν αὐταῖς βλαβερόν, | μενέτω-\n\nσαν· εἰ δὲ πλείω τῶν εἰρημένων τά διαπεφευγότα,\n\n \n\n \n\n\n\n \n\n\n\nμᾶλλον ἄξιον ἀλγεῖν οὐ πάλαι πεπαυμένων ἤ τηρεῖν\n\nαὐτὰς διὰ τὸν μέχρι νῦν καιρὸν ὄντα πολύν. ἐν ᾧ\n\nτινας ἴσμεν κεκλεικότας θύρας καὶ πολὺ νομισθέντας\n\nβελτίους τῶν οὐ τοῦτο πεποιηκότων. εἰ δὴ πάλαι\n\nκέκριται τὸ κλείειν τοῦ μὴ κλείειν κάλλιον, τί μὴ τὸν \n\nμετὰ τὸν λόγον χρόνον ἀμείνω τοῦ προτέρου ποι-\n\nοῦμεν;",
        "12":"τί δέ; ἐπὶ τῶν προτέρων ἀρχόντων τοῦτο\n\nοὐκ ἣν ἑνός γέ τινος γέροντος [καὶ] συνδειπνοῦντος\n\nκαὶ τούτου γε τοῦ γέροντος ἀρετῆς τε ἐπιμελουμένου\n\nτῆς ἄλλης κἀν τῷ δείπνῳ ῥήτοράς τε ἀρχαίους καὶ \n\nποιητάς ἐπεισάγοντος καὶ οὐδὲ ἀκίνδυνον ἣν ἔξω τού-\n\nτων ἐνεχθῆναι. ᾔει δέ ποτε καὶ ὁ τῶν φιλοσόφων ἐξ\n\nἈπαμείας χορός ὧν ὧν ὁ κορυφαῖος θεοῖς ἐῴκει, καὶ\n\nμικρὰ συγγενόμενος ἀνέστρεφεν. ἴδει δὲ καὶ τοὺς νῦν\n\nεὐτυχεῖν τι τοιοῦτο, καὶ παρῄνουν ἂν καὶ πρεσβείαις \n\nτὸ κέρδος ἄγειν. \n\n 22. Ἀλλ᾿ εἶναι μὲν τοὺς αἰτοῦντας | ἃ μὴ δεῖ \n\nσυγχωροῦσιν, οὐ μὴν παρ’ ὧν αἰτοῦσιν ἕξειν εὐθέως.\n\nἀλλ’ εἰ μὲν ἄνδρες ἄριστοι τὰς ἀρχάς ἐλάμβανον πᾶν\n\nἂν ὑπὲρ δόξης ὑπομείναντες, τάχ᾿ ἄν τι λέγειν ἐδόκει 20\n\nτις· εἰ δ’ ἴσμεν, τίνες ὄντες καὶ τίνων καὶ πόθεν\n\nἥκοντες καὶ πῶς λαβόντες ἄρχουσι, τί θαυμαστὸν δι-\n\n \n\n \n\n \n\n\n\n\n\n \n\n\n\nδόναι σφᾶς αὐτοὺς τοῖς ἐπαγγέλλουσιν; εἰσὶ δὲ οἱ κἂν\n\nμὴ τὴν πρώτην πείσωσι, λιπαροῦντες ταῦτα ἔπραξαν\n\nκεφαλήν τε καὶ ὄμματα φιλοῦντες χειρῶν τε ἁπτόμενοι\n\nκαὶ γόνατα τιμῶντες, πάντα ἀφιέντες ῥήματα καὶ δὴ\n\n τὸ τοῦ Σατύρου τὸ δέομαι, δός μοι. λόγου δὲ\n\nφύσις πλεῖστα ἂν δυνηθείη, καὶ ὀργὴν ἐμποιῆσαι καὶ\n\nστῆσαι καὶ λύπην ἀμφότερα καὶ πόλεμον ἀντ’ εἰρήνης\n\nἑλέσθαι πεῖσαι καὶ ζέοντας ἐπ’ ἀλλήλους καταθέσθαι\n\nτὰ ὅπλα. καί τις οὐκ ἂν ἁμάρτοι γόητα αὐτὸν προσ-\n\n εἰπὼν τὸν καὶ πένθος οὐ φορητὸν ἐπὶ θοίνην ἄγοντα.\n\n",
        "13":"καὶ οὗτοι τοίνυν οὐκ ἀποροῦσι λόγων εἶξαι πει-\n\n θόντων. | ἐν οἷς οἱ τὰς ἀμοιβὰς ὑπισχνούμενοι\n\nκαὶ ὅ γε κολοφὼν ὁ τῆς Γοργόνος φοβερώτερος ὁ\n\nποταμοὺς ἀπειλῶν ἐπαφήσειν ψόγων. ἠκόνηται δὲ\n\n γλῶττά τισι καὶ μαχαίρας καλοῦσιν αὐτάς. καὶ τἄλλα\n\nεἰσὶν οὐκ εὐκαταφρόνητοι τῷ πᾶσιν ἐπιχειρεῖν καὶ\n\nμηδὲν ὀκνεῖν καὶ τὴν αἰδῶ νομίζειν νώθειαν. εἴτ’ οὖν\n\nφιλότιμος εἵη, νενίκηται διὰ τὴν φιλοτιμίαν, εἴτε κερ-\n\nδάναι κακῶς, δείσας ἔχεται.",
        "14":"ᾧ μὲν οὖν ὁμιλεῖ\n\n τις, τοῦτον ἂν ἕλοι· οὗ δ’ ἀφέστηκε, πῶς ἂν τούτῳ\n\nπροσβάλοι; κακὰ μὲν οὖν ὁ κακῶς [ἂν] ἄρχων δράσει,\n\n \n\n \n\n\n\n \n\n\n\nκἂν μηδεὶς εἰσίῃ, πλείω δὲ εἰσιόντων, τά μὲν ἐκείνοις,\n\nτὰ δὲ αὐτῷ διδοὺς οὐκ ὄντα τοῖς δι᾿ ἐκείνων ἴσα.\n\nοὕτως οὐκ ἔνι μὴ ταῖς εἰσόδοις ἀκολουθῆσαι βλάβην. \n\n 25. Καὶ μὴν ὠφέλειάν φησιν ἐνεῖναι δεικνυμένων | \n\nπαρὰ τῶν εἰσιόντων ἃ μὴ σφόδρα ἂν ἐκεῖνος ἴδοι. \n\nκαὶ τί τοῦτο ἔστι; πῶς μὲν ἂν λάθοι; πῶς δ’ οὐκ ἂν\n\nκαταφανὲς γένοιτο τῶν μὲν πόρρωθεν ἀνωμολογημένων\n\nτῶν περὶ τὸν φόρον, τῶν περὶ τὰς δίκας, τῶν περὶ\n\nτὰς θεωρίας τῶν δ’ ἀπροσδοκήτων πευθῆσί τε δι-\n\nοικουμένων καὶ πολλαχόθεν τὴν διδαχὴν ἐχόντων. \n\n",
        "15":"εἰ δὲ δὴ καὶ συνεχῆ κοινωνὸν ἀπάντων ἔχειν\n\nἄξιον, ἔστιν ὁ παρεδρεύων ἀναγκαίαν ἔχων τοῖς πράγ-\n\nμασιν εὔνοιαν· οἶδε γὰρ ἐν ταῖς διαμαρτίαις πρῶτος\n\nὑφέξων λόγον. δύο | τοίνυν γνώμαις τῆς ἀρχῆς \n\nκυβερνωμένης τί ἂν ἑτέρων δέοι; καὶ γὰρ εὐφροσύνην \n\nαὐξῆσαι καὶ ἀθυμίαν κοιμίσαι δύναιτ’ ἂν ὁ μονονοὺ\n\nσυμπεφυκώς.",
        "16":"ἔτι τοίνυν, εἰ μὲν ἐπ’ ἀγαθῷ τῳ\n\nτὰς συνουσίας οἵδε ταύτας ἔμελλον συνέσεσθαι καὶ\n\nτοῦθ’ οἱ μάντεις προὔλεγον, εἴων ἄν· εἰ δὲ ἐμπορία\n\nτὸ πρᾶγμά ἐστι καὶ κακῶς χρήσονται ταῖς τῶν ἀρχόν- \n\nτῶν ὁμιλίαις, ἐγὼ μὲν ὃ χρὴ γενέσθαι λέγω, σὸν δ’,\n\nὦ βασιλεῦ, τὸ γενέσθαι.",
        "17":"τιθῶμεν δ’, εἰ δοκεῖ,\n\nμὴ πάντας ἔσεσθαι τοιούτους, ἀλλά τινας καὶ συμφέ-\n\n \n\n \n\n \n\n\n\n \n\n\n\nροντας. οὐκοῦν εἰ οἱ κακίους πλείους, πλείονι ἄρα\n\nσυνέσται τῷ κακῷ. εἰ οὖν ἀληθὴς ὁ τοῦ Θεόγνιδος\n\nλόγος καὶ ὁ μὲν ἐσθλὸς ἐσθλῶν διδάσκαλος, ὁ\n\nδὲ κακὸς κἂν εὕρῃ τινά μετέχοντα νοῦ, καὶ τοῦ-\n\n τὸν ἐξέβαλεν, οὐσῶν εἰσόδων τὸ φαυλότητα τοῖς\n\n ἄρχουσιν ἐμποιοῦν δυνατώτερον, | ὅσον καὶ πλέον.\n\nβέλτιον ἄρα μηδετέροις ὁμιλεῖν ἢ τοῦτ’ ἀμφοτέρων\n\nεἶναι. οἱ μέν γὰρ ἐπανορθοῦντες μόλις ἂν εἶεν δύο,\n\nπαρά δὲ τῶν κολακευόντων ὄντων γε ἀμυθήτων οὐδὲν\n\n ὅ τι μὴ πολλῶν ἐπαίνων τεύξεται καὶ ὅτι γε μόνου\n\nτοῦ Δῖός ἂν ἦν οὕτω θεραπεῦσαι πόλεις αὐτῷ ταύτην\n\nδεδωκότος τὴν ἀρχήν. \n\n 29. Τοῖς διδασκάλοις δέ, φησιν, οὐκ ἀνοί-\n\nγεις τὰς θύρας; οὔ. διὰ τί; ὅτι καὶ τούτους οἶδα\n\n ταῦτα ποιήσοντας, συμμαχήσοντας, πολεμήσοντας, κα-\n\nκῶς ἑκάτερον. ὁρῶ γὰρ δὴ καὶ τούτους τὴν περὶ τὰ\n\nχρήματα νοσοῦντας νόσον καὶ μόνους εὐδαίμονας τοὺς\n\nἐν πλούτῳ ζῶντας ἡγουμένους καὶ τὸν Κροῖσον Σόλω-\n\n νος εὐδαιμονέστερον. ἤδη δέ τινος | αὐτῶν ἀκήκοα\n\n καὶ τὸν Μίδαν ζηλοῦντος τῆς τελευτῆς. λιμῷ μὲν γὰρ\n\nὡμολόγει τὸν Φρύγα τελευτῆσαι, ἀλλ’ ἔργον εἶναι χρυ-\n\nσοῦ τὸν λιμόν. καὶ Σατύρου μὲν οὐχ ὑπῆρξε γενέ-\n\n \n\n \n\n \n\n\n\n \n\n\n\nσθαι κυρίοις, ᾗ ταῦτα ἂν ᾔτrισαν, εὐχαὶ δέ ἴωθεν\n\nαὐτοῖς πρὸς τὸν ἤλιον καὶ νυκτὸς ἀρχομένης πρὸς\n\nἐκείνην χρήματά σφισιν ὅσα τοῖς ἐπὶ τῶν δυνάμεων\n\nγενέσθαι, γυνὴ δὲ καὶ παῖδες καὶ τὸ ἐρρῶσθαι καὶ\n\nεὐδαιμονεῖν οὐδαμοῦ. τεκμαίρεσθαι δὲ ἡμᾶς οὐκ ἐῶσιν, \n\nἀλλ’ εὖ εἰδέναι οἱ μεγάλους ἐργασάμενοι πλούτους\n\nφανεροὺς ἀπὸ τοῦ τὴν τῶν οὐ διδασκόντων ὁδὸν ἐλθεῖν,\n\nοἱ τοῖς μὲν ἐξισώθησαν, τοὺς δὲ καὶ παρεληλύθασιν.\n\n",
        "18":"οὕτως οὖν εἰσελθόντας ἐπίσχες, ὦ βασιλεῦ. καὶ\n\nμὴ πειθέτωσαν λέγοντες, ὡς μισθοὶ ταῦτα νέων καὶ \n\nπόνοι καὶ διατριβαὶ περὶ λόγους. εἰ γὰρ τοῦτο τοι-\n\nοῦτον ἣν, πάντες ἂν | ἦσαν ἕνεκά γε ἑ νέων καὶ \n\nδιατριβῶν τηλικοῦτοι, πάντων γὰρ οἶμαι ταῦτα, ἀλλ᾿\n\nὅμως οἱ μὲν πένητες, οἱ οὐκ εἰσελθόντες, καὶ μέγα\n\nκέρδος ἐν ἄλλου φαγεῖν, οἱ δ’ ἐν καταλόγῳ τῶν πολυ- \n\nχρύσων. πρὸς οὖς ὁ νόμος εἰπάτω μὴ πλείω ζητεῖν,\n\nἀλλά στέργειν, εἰ μή τις ἀφαιρήσεται.",
        "19":"εἰ δὲ γενο-\n\nμένην εἴσοδον ἐπισχετέον, πῶς οὐκ οὔσαις ἐπιτρεπτέον;\n\nπῶς δὲ μεμφόμενοι τῶν παιδευόντων τοὺς περὶ τὰ τῶν\n\nἀρχόντων γόνατα τοὺς οὔπω τοῦτο πεποιηκότας δρά- \n\nσοντας εἰσάξομεν μέλλοντας ἀντὶ μετάλλων τε καρπώ-\n\nσεσθαι τἀς ἀρχὰς καὶ διδασκάλοις οὐχ ὁμοίους ἔσεσθαι;\n\nἐπεὶ καὶ τὸν ἀντικαθήμενον τοῖς τοῦ ἡμετέρου ῥεύμασι\n\n \n\n \n\n \n\n\n\n \n\n\n\n τοῦτο οὐκ εἴασεν εἰς | ὅσον ἐξῆν αὐξηθῆναι τὸ\n\nμεγάλην ἡγεῖσθαι πλεονεξίαν καὶ εἶναι καὶ ἔσεσθαι\n\nτὴν ἀρχήν. ἡ δ’ οὐ μόνον βλάβη λόγοις, ἀλλὰ καὶ\n\nκίνδυνος ἣν ἐν μεταβολῇ τῶν ὅλων, καὶ τά κτήματα\n\n ἐκινεῖτο καὶ μακράν ἔδει βαδίζειν ὁδὸν καὶ γελωτο-\n\nποιοῦντα μένειν ἐφ’ ὧν εἶχεν εἰς τὴν τοῦ κρατοῦντος\n\nβλέποντα φύσιν. \n\n 32. Ἀλλ᾿ εἰ καὶ πάντας εἴρξεις, φησί, τί\n\nλέξει πρὸς ἰατροὺς ὁ νόμος, ὅταν τῶν ἰατρῶν\n\n τὸ σῶμα δέηται; οὐ γάρ δὴ ἡ μὴ νοσεῖν ἐπι-\n\nτάξεις τοῖς ἐπὶ τῶν ἀρχῶν. ἐρεῖ τοίνυν ὁ νόμος·\n\n ἔρχου μὲν | ὁ σώζειν τέχνην ἔχων καὶ λέγε\n\nτι καθεζόμενος καὶ λέγοντος ἄκουε, ἔστω δὲ\n\nπᾶν τὸ λεγόμενον εἰς τὸ πάθος τεῖνον σπουδὴν\n\n ἔχον τὸ μὲν καταπαλαῖσαι καὶ τρέψαι, τὸν\n\nκεκληκότα δὲ καθαρὸν ποιῆσαι τοῦ κακοῦ,\n\nδίκης δὲ μὴ ἔστω μνήμη μηδὲ νίκης μηδὲ ἥττης\n\nμηδὲ γνώσεως μηδ’ ὑπὲρ ἀνδρὸς πονηροῦ λόγος\n\nμηδὲ κὰτ οὐδὲν ἀδικοῦντος μηδ’ ὁ μὲν ἤπιον,\n\n ὁ δὲ χαλεπὸν ποιῶν.",
        "20":"οἶδ’ ἐκεῖνο. πολλά μὲν\n\nεἴρητο, πολλὰ δ’ ἐπέπρακτο τῷ κρατοῦντι μὲν νοση-\n\nμάτων, κρατοῦντι δὲ ἀρχόντων, οὐ δικαίως δέ τῇ δυνά-\n\nμει ταύτῃ χρωμένῳ. ὅτι δὲ οὐ δικαίως, μάρτυς ὁ\n\n \n\n \n\n \n\n\n\n \n\n\n\nπλοῦτος πένητας ἀποφαίνων τῶν <τινας> ἐν βασιλείοις\n\nτὰ μέγιστα πιστευομένων. ἢν γὰρ ἡ βουλὴ γῆν, ταύ-\n\nτην ἐγεώργησε τιμὰς μὲν τἀς προσηκούσας τιθεὶς καί\n\nπου καὶ μείζονας, οὕτω δὲ ῥᾳδίως, ὥσπερ ἐπὶ θησαυ-\n\nροὺς ὑπὸ ὀνειράτων ἠγμένος. τά δ’ ἣν οὐκ ὀνείρων \n\nἔργον, ἀλλ’ ἀρχόντων χάριτες ἅπαντα πειθομένων. ἂ\n\nπωλῶν | ἐκεῖνος ἠγόραζεν ἀεί τι ἔχων ἐν τοῖς \n\nπωλουμένοις τῶν πωλούντων τοὺς τάφους. καὶ τῷ μέν\n\nηὔξετο τὰ ὄντα, ἡ δὲ αἰσχύνη τοῖς δικασταῖς.",
        "21":"ἴστω\n\nτοίνυν ὁ ἰατρὸς ἰώμενος ἄρχοντα ἀσθενοῦντα, τουτὶ \n\nδὲ πράττοιτο μὲν ἂν καὶ διὰ σιγῆς, πράττοιτο δ’ ἂν\n\nκαὶ διὰ ῥημάτων ὀλίγων ἂ οὐκ ἂν μὴ ῥηθῆναι δύναιτο.\n\nμακρὰ δὲ διεξιόντος καὶ χωροῦντος ἐπὶ τὰ μὴ συμ-\n\nβαίνοντα τοῖς νόμοις τῷ προσώπῳ δῆλον ὅ τι χρῄζων\n\nτῆς ἰατρικῆς ποιείτω τοῖς παροῦσιν, ὡς, ἢν μόνον \n\nἰατρὸς ὢν εἰσίῃ, τὸν νοσοῦντα ὄψεται. ἐφεστάναι δὲ\n\nἄξιον καὶ τὸν κοσμοῦντα τὴν καταγωγὴν καὶ | τῶν \n\nἔνδον ἐπιμελητὴν τῷδε τῷ πράγματι καὶ προσαναγ-\n\nκάζειν τὸν τοιοῦτον ἰατρὸν εἴσω τῶν ὅρων μένειν. \n\n 35. Ὡς δ’ οὐ καλὸν καταγωγὴν ἄρχοντος δέχεσθαι \n\nτοιαύτας συνουσίας, μάθοις ἄν, βασιλεῦ, καὶ τῷδε·\n\nβραχέα δὲ λέξω καὶ δι’ ὧν ἡδίων ἔσῃ. \n\n Ἦρχέ ποτε ἀνὴρ καὶ Σύρων καί τινων ἑτέρων\n\n \n\n \n\n \n\n\n\n \n\n\n\nἐθνῶν, Σύρου μὲν παῖς, αὐτὸς δὲ Ῥωμαῖος, φόβῳ τὴν\n\nἀρχὴν εὐθύνων, οὐχ αἵματι. τούτῳ τῆς ἀρχῆς με-\n\nσοῦντι ῥεῦμα κινηθὲν ἀπὸ τῆς κεφαλῆς διὰ τῆς φάρυγ-\n\nγος δραμὸν τά τ᾿ ἄλλα ἐκάκωσε καὶ τῆς φωνῆς ἀφεῖλε.\n\n κεκλημένος δὲ ἐπὶ τὸ λυποῦν ἰατρὸς ἀνὴρ τῶν ἄγαν\n\nἐπαινουμένων ἐπειδὴ ἤρετό τι περὶ τοῦ κατέχοντος,\n\nἀπεκρίνατο μὲν οὐδὲν διά φωνῆς, ἣν δὲ ἄρα ἐν αὐτῷ\n\nτοσοῦτον, διάρας δὲ τὸ στόμα τὸ τῆς τέχνης δεόμενον\n\n ἔδειξεν, ὅπως ἀνήκοος αὐτοῦ καθάπαξ | ὁ ἰατρὸς\n\n ἀπίοι μηδὲν τῆς αὐτοῦ γλώττης ἐκφέρων. \n\n 36. Τοσοῦτος ἣν τοῖς τότ᾿ ἄρχουσι φόβος ἐν ταῖς\n\nεἰρημέναις εἰσόδοις. ἀλλά νῦν οὐ τὰ πάθη τοὺς ἰα-\n\nτροὺς τοῖς ἄρχουσιν εἰσάγει, ἀλλ᾿ οἶ μὲν ἔρρωνται,\n\nοἱ δὲ παρακάθηνται, καὶ ὁ λόγος οὐ περὶ τοῦ σώματος\n\n οὐδ’ ὅπως ἂν ὑγιαίνοντες διάγοιεν, ἀλλὰ τῆς αὐτῆς\n\nκαὶ τά τούτων ἰδέας. ἰατρῶν μὲν οὖν οὐκ ἀποστερῶ\n\nτοὺς ἄρχοντας, μήποτε οὕτω γενοίμην ἄτοπος, ἐφε-\n\nστάναι δὲ τοῖς στόμασιν αὐτῶν ἀξιῶ τὸν ἃ δεῖ μόνα\n\nλέγειν ποιήσοντα. \n\n 37. Φθονήσομεν οὖν τῷ πόνῳ τῶν ἀρχόν-\n\nτων παραμυθίας τῆς οὔσης ἐν ταῖς εἰσόδοις;\n\nποίας παραμυθίας; μείζων μὲν οὖν ἐντεῦθεν ὁ πόνος\n\nαὐτοῖς κατασκευάζεται τοῖ τῶν γραμμάτων χρόνου καὶ\n\nτῶν ἀναγκαίων ἑτέροις διδομένου καὶ μικροῦ τινος\n\n τοῖς ἐπείγουσιν ἀντὶ πλείονος γινομένου, ὥστε πολλάκις\n\nμὲν ὥρα δειπνεῖν, οἱ δέ εἰσιν ἐν γράμμασι.",
        "22":"θαυ-\n\n \n\n \n\n \n\n\n\n \n\n\n\nμαζῶ δὲ εἰ καὶ μετὰ τὴν θοίνην διπλῆν τε καὶ τοι-\n\nαύτην ῥᾳστώνης εἶναί τῳ δοκοῦσιν ἐπιδεεῖς καὶ μηδὲ\n\nδύνασθαι ζῆν, εἰ μὴ τοῦτο ἔχοιεν, ὡς οὐκ <ἔχοντες ἐκ>\n\nσίτων ἀναπαύλας. | ἦσαν δέ γε κἀκείνοις καὶ τοῖς \n\nνῦν καὶ πᾶσιν ἄρχουσιν ἀνάπαυλαι τὸ ταθὲν ἀνιεῖσαι, \n\nτοῦτο μὲν ἵππων ὐφ’ ἅρμασιν ἅμιλλαι, τοῦτο δὲ ἐν\n\nθεάτροις χάριτες, τοῦτο δὲ πρὸς θηρίων ὀδόντας ἀν-\n\nδρῶν ἀγῶνες ᾠδαί τε νέων εὐφώνων ἐκπώμασιν ἀνα-\n\nμεμιγμέναι. κεκώλυται δὲ οὐκ αὐλός, οὐ σῦριγξ, οὐ\n\nβάρβιτος. έ·νι δέ τις καὶ περὶ κύβους διατριβὴ θυμὸν \n\nφέρουσα μεθ’ ἡδονῆς. εἰ δὲ δὴ προσδεῖ τινος καὶ\n\nβελτίονος εὐθυμίας, ἔστι μοῦσα ποιητῶν, ἔστι δρόμος\n\nῥητόρων. ἔστιν ἀκοῦσαί τι παρ’ ἀμφοῖν περὶ τῶν\n\nαὑτοῦ καλῶν ἢ τἀληθῆ λεγόντων ἢ καὶ οὐ τοιαῦτα,\n\nπόνου δὲ ὅμως τοῦ παρὰ τῶν πραγμάτων ἀφιέντα. \n\nοὕτως οὐδ’ ὑπὸ ταύτης τῆς αἰτίας εἶεν ἂν εὐλόγως |\n\nεἴσοδοι. \n\n \n\n \n\n\n\n \n\n\n\n 39. Ὅ τοίνυν μέγιστον ἔχειν οἴονται κατά τῆς\n\nγνώμης, καὶ αὐτός, φησί, τῶν εἰσιόντων ἦσθα.\n\nκαὶ πάνυ γε. ἀλλ’ ἄκων καὶ τότε καὶ νῦν, ἀλλ᾿ οὐ\n\nβουλόμενος, ἀλλ’ ὦ Ἡράκλεις λέγων, ἀλλὰ ζημίαν\n\n τὸ πρᾶγμα ἡγούμενος, ἀλλ’ ἀηδῶς ὁρῶν τὸν ἵνα καλέ-\n\nσειεν ἀπεσταλμένον, ἀλλὰ νῦν μὲν διὰ σκήψεως οὐχ\n\nὑπακούσας, νῦν δ’ ὠνούμενος τά τοῦ μὴ εὑρῆσθαι\n\nῥήματα. καὶ τούτων εἰσὶ μάρτυρες οἱ λαβόντες. τίς\n\nοὖν οὕτως ἄφρων, ὧς τῆς ἐπιθυμίας τοὐναντίον ὠνεῖ-\n\n σθαι καὶ βούλεσθαι μὲν εἰσιέναι, ὅπως δὲ μὴ εἰσίοι\n\nποιεῖν ἀργυρίου;",
        "23":"καὶ μὴν οὐδεὶς ἄν με δείξειεν\n\nἄκλητον τὴν πρώτην ὡς ἄρχοντα δείλης πεπορευμένον,\n\nἀλλ’ ἔλαβε τὴν ἀρχήν, ἧκεν. ὁ μέν τις μετεπέμψατο,\n\n ὁ δ’ οὐκ ἐβουλήθη. τί οὖν ἐγώ; | παρὰ μὲν τὸν\n\n ἧκον, παρὰ δὲ τὸν οὐκ ἦλθον. τοῦ γάρ ἐνοχλεῖν\n\nἄπειρος ὧν αἰσχρὸν ἡγούμην ἐλθὼν κόπτειν ἄρχοντος\n\nθύραν. οὔκουν τοιαύτην ὁδὸν αὐτόματόν μέ τις ἐλ-\n\nθόντα ἐξελέγξειεν ἂν οὐδ’ ὡς Κυνήγιον τὸν ἐπειδή\n\nμε τὸ πρῶτον εἶδε, καταβάντα παραδείγματος οὐκ ὄντος.\n\n ἔχοιμι δ᾿ ἂν οὐκ ὀλίγους καταλέξαι τοὺς οὔτ᾿ ἀναγ-\n\nκάσαντας οὔτ᾿ ἀναγκασθέντας. \n\n 41. Ἐξῆν γάρ, φησί, καλουμένῳ καθῆσθαι,\n\nσὺ ὒ δ’ ἀναστὰς εἵπου. πῶς δ᾿ οὐκ πῶς δ’ οὐκ ἔ μέλλον ἄρχοντός\n\n \n\n \n\n \n\n\n\n \n\n\n\nγε καλοῦντος καὶ μέγα τὸ πρᾶγμα ποιουμένου; οὐ γὰρ\n\nὥσπερ μὴ βαδίζειν ἐξῆν, οὕτω καὶ μηδὲν ἀηδὲς παθεῖν.\n\nοὐ γὰρ μόνον μέγας ὁ θυμὸς τῶν βασιλευόντων, ἀλλὰ\n\nκαὶ τὰς μετ’ ἐκείνην ἀρχὰς οὐ ῥᾴδιον ἐνεγκεῖν ὀργιζο- \n\nμένας, καὶ πολλοὶ τοιαύταις | ὀργαῖς ἀπολώλασιν. \n\nαἰτίαν δὲ ψευδῆ περιάψαι διὰ συκοφάντου ῥᾷστον καὶ\n\nμάρτυρας πεῖσαι τά ψευδῆ μαρτυρεῖν καὶ κύριον ἑαυ-\n\nτὸν ψήφου ποιῆσαι καὶ δεσμῷ παραδοῦναι καὶ τῷ\n\nτἀκεῖ διά χειρὸς ἔχοντι κελεῦσαί τι.",
        "24":"καὶ τούτου\n\nτοῦ φόβου διδάσκαλον εἶχον ὄν μόλις διέφυγον, ἕτερος \n\nδέ τις ἐμὸς συγγενὴς ἱερεὺς φιλοσοφίας οὐκ ἐδυνήθη.\n\nοἷς οὖν ἔπαθον παιδευθεὶς εἰκότως ἐφυλαττόμην ἀπά-\n\nσης δυσμένειαν ἀρχῆς. καὶ γάρ εἰ αὐτὸς αὐτοῖς ἄλη-\n\nπτος ἦν, εἶχον ἂν οὑς βάλωσι, τοὺς μὲν εἴσω τειχῶν\n\nὄντας, τοὺς δ’ ἐν ἀγροῖς διεσπαρμένους καὶ αὐτοῦ μὲν \n\nἀπείχοντ’ ἂν ἐμοῦ, δι’ ἐκείνων δ’ ἂν ἐλύπουν. ἔστι\n\nδὲ ἀλγεινὸν τοῖς ἑαυτοῦ μὴ δύνασθαι βοηθεῖν, ἀλλ’\n\nὁρᾶν μὲν σπαραττομένους, μένους, εἰσφέρειν δὲ πλὴν λύπης\n\nἔχειν οὐδέν.",
        "25":"πρός τε οὖν ἐμαυτὸν ταῦτα ἐλογι-\n\nζόμην καὶ ἤκουον τῶν φοβουμένων δεομένων μὴ σφᾶς \n\nἐμβαλεῖν εἰς | κρημνὸν ἄφυκτον· δῆλον γὰρ εἶναι \n\n \n\n \n\n \n\n\n\n \n\n\n\nτὸν δεύτερον πλοῦν καὶ ὧς ἀντεχόντων τῶν ἐμῶν τά\n\n’κείνων πεπλήξεται. τούτους οὖν διασώζων καὶ τού-\n\nτῶν κηδόμενος καὶ λέγειν ἡγούμενος δίκαια καὶ μετά\n\nθεῶν ἀνάγκης ἡττώμενος ᾔειν οἷ χωρῶν ἠθύμουν.\n\n",
        "26":"πρὸς δὲ τούτοις καὶ πατέρας ἑώρων ἡμῖν τοὺς\n\nαὑτῶν παραδόντας λέγοντας δεῖσθαι μὲν τῶν τοιούτων\n\nεἰσόδων, εἰ καὶ σφόδρα τὸ δίκαιον ἔχοιεν, εἶναι δὲ\n\nβαρείας τὰς ἄλλας συμμαχίας ἐμμίσθους οὔσας. οὖς\n\nεἰ τις ἀπεωθεῖτο λέγων ὧς ἔχοι πρὸς τὸ πρᾶγμα, καὶ\n\n ταῦτά τινων διδασκάλων οὐ λεγόντων τοῖς αὐτῶν\n\nδεησομένοις· ἐκ τοίνυν τούτων οὐκ εὖ ἔμελλε τἀμὰ\n\nἕξειν. ἐντεῦθεν ἔπραττον ἃ μὴ ποιεῖν ἤθελον. οὐκ\n\nἂν δὲ ἐβουλήθην διά τε τὴν ἀπ’ αὐτοῦ δυσκολίαν καὶ\n\nτὸ πόρρω μοι τὴν ψυχὴν τῶν τοιούτων ἑστάναι χρη-\n\n ματισμῶν. οὐδεμία γοῦν ἔχθρα ταύτην ἀφῆκε κὰγ\n\nἐμοῦ τὴν φωνήν, ἀλλ’ ἐν πολλοῖς οἷς ἐψεύσαντο τοῦτο |\n\n οὐκ ἐτόλμησαν. τῷ τοίνυν ἀδωροτάτῳ τί ταύτης\n\nἔδει τῆς ἀφορμῆς; \n\n 45. Μέγα δὲ μαρτύριον τῶν εἰρημένων τὸ νυνὶ\n\n πραττόμενον. οὐ γὰρ ἄν, εἰ ταῖς εἰσόδοις ἡδόμην,\n\nἔκλειον νόμῳ τὰς δεχομένας θύρας. ὥσπερ γάρ τοῦ\n\nτούτους τῶν εἰσόδων ἐρᾶν μέγας ἔλεγχος ὁ λυπῶν\n\n \n\n \n\n \n\n\n\n \n\n\n\nοὗτος νόμος, οὕτως ἐμοὶ σημεῖον τοῦ τοῖς ἀνοίγουσι\n\nμέμφεσθαι τὸ τοιαῦτα παρὰ τοῦ σκήπτρου ζητεῖν. \n\n 46. Συναγορεύει δέ μοι καὶ τετελευτηκὼς ὁ τοῖς\n\nπαρὰ σοῦ στεφανούμενος ἐπαίνοις Κυνήγιος. ἀχθεσθεὶς\n\nὑπὲρ τῆς τοῦ δικαίου τάξεως διατετμημένης καὶ κατα- \n\nτετρωμένης καὶ δυνηθείς, οὐκ οἷδ’ ὅθεν, ταῦτα μαθεῖν\n\nἐκλεισε γράμμασι τὰς τῶν ἀρχόντων θύρας, καλῶς μὲν\n\nποιήσας ὃ πεποίηκε, κατὰ δὲ τὸν Διομήδην οὐκ ἐλθὼν\n\nἐπὶ τὸ πέρας. τὸ δὲ ἣν ἐπ ἐκείνοις τοῖς γράμμασιν\n\nἕτερα σὰ γενέσθαι καὶ εἶναι ταῦτα νόμον. οὐ γὰρ ἂν \n\nταῦτα ἔπαθεν ὅπερ ἐκεῖνα. [οὐκ ἂν ἐλύθη.] νῦν δ’\n\nἅμα τε ἐκεῖνος ᾤχετο καὶ | ταῦτα ἣν οὐδέν. \n\n 47. Νομίσας οὖν ἀμφοτέρων εἶναι τοῦτον τὸν\n\nλόγον, ὦ βασιλεῦ, καὶ τοῖς τε πράγμασι βοηθῶν καὶ\n\nτιμῶν φίλον τίθει νόμον τῶν ἤδη σοι τεθέντων οὐδὲν \n\nἀτιμότερον. καὶ τῶν δικαζομένων μόνοις πάρεχε νικᾶν\n\nοἷς τὸ νίκαν παρὰ τῆς ἀληθείας. περιλαμβανέτω δὲ\n\nὁ νόμος καὶ τραπέζας καὶ πότους, καὶ μήθ’ ὁ ἄρχων\n\nἑστιάτω καλῶν μήτ᾿ αὐτὸς τρεχέτω καλούμενος. καὶ\n\nγὰρ τούτων ἑκάτερον τῷ δικαίῳ ζημία. ὁ γάρ φιλο- \n\nτησίαν δεχόμενος ὁμοῦ τῷ τὴν χεῖρα ὑποσχεῖν ᾔτησε\n\nχάριν, ἡ δ’ ἀρχὴ τὴν φιάλην αἰσχυνομένη οἶδε μέν,\n\n \n\n \n\n \n\n\n\n \n\n\n\nὧς οὐ δίκαια ποιήσει, νεύει δὲ ὅμως. τὰ αὐτά πρὸς\n\nἕτερον, τὰ αὐτὰ πρὸς τρίτον, τά αὐτά πρὸς ἕκαστον.\n\nκαὶ διὰ πάντων ἡ κύλιξ ἔρχεται μεθ’ ἑαυτῆς ἄγουσα\n\nκέρδος. καὶ πίνων ἂν μεταξύ τι τοιοῦτον εἴποι καὶ παρ’\n\n ἐσθίοντος ἔνι τοῦτο γενέσθαι. καὶ τῆς παρά τῶν σιτίων\n\nἡδονῆς ἡ τῶν διαβολῶν οὐκ ἐλάττων, καὶ ποιεῖ πᾶσι\n\nῥήμασιν ὁ Διόνυσος πύλας, καὶ ὁ τῆς εὐωχί·ας καιρὸς\n\nπολλοῖς ἐπήνεγκε συμφορὰς ἀναπτομένου ῥήμασι τοῦ\n\nτὸν θρόνον ἔχοντος. μὴ τοίνυν μήτε καλείτω μήθ’\n\n ἑστιάτω | μηδὲ τοῖς μισθωτοῖς τούτοις εἰς τὸ\n\n καὶ λέγειν καὶ πράττειν ἃ βούλονται γιγνέσθω χορηγός.\n\n",
        "27":"τὸ δὲ ἕτερον καὶ λογιζόμενος ἐγκαλύπτομαι. φέρε-\n\nται ἄρχων ἐπ’ ὀχήματος ὑπὸ ζώνης καὶ τοσαύτης παρα-\n\nπεμπόμενος διά τῶν ἀρχομένων οὐχ ὡς μεταστήσων\n\n τι τῶν οὐ καλῶς ἐχόντων, ἀλλ’ ὡς ἀριστήσων καὶ\n\nμεστὸς οἴνου καὶ κρεῶν ἐσόμενος. καὶ πάντες οἱ θεώ-\n\nμενοι τοῦτ’ ἴσασι [ὅτι ἀριστήσων], τό τε τῆς αἰδοῖς\n\nτῆς οὔσης ἐν αὐτοῖς οὐκέθ’ ὅσον πρότερον, ἐπανερχο-\n\nμένων δὲ οὐδ’ ὅλως, ἒἰσὶ εἰσὶ καταγέλαστοι διαφέρον-\n\n τες ἀσκῶν τοσοῦτον ὅσον ἐκεῖνοι μὲν οὔτε φθέγγονται\n\nοὔτε ἀσχημονοῦσι. τούτοις δὲ οὔτ᾿ ἠρεμεῖν ἡ γλῶττα\n\nδύναται καὶ γέλως ἡ ταύτης πλάνη. καὶ μάχη μὶν\n\nἔτι φερομένου πρὸς ὕπνον, ἐλθόντος δὲ ἧττα, καὶ πρὸ\n\n \n\n \n\n \n\n\n\n \n\n\n\nτῆς νυκτὸς ἡ νύξ. τίνας οἴει γίγνεσθαι, βασιλεῦ, τοὺς\n\nὑπηκόους τοιαῦτα θεωμένους; πῶς ἂν σωφρονοῖεν ὑπὸ\n\nμεθυόντων ἀρχόμενοι; τίνας μὲν τῶν τοιούτων εἰκὸς\n\nεἶναι τοὺς λόγους ἑστιωμένων; τί δ’ αὐτοῖς ἄρρητον\n\nμεμένηκε;",
        "28":"καίτοι τὰ τῶν προτέρων οὐ τοιαῦτα, \n\nἀλλ’ ἒν ἄριστον ἔξω μόνον τὸ παρὰ τῷ βασιλεῖ, τὰ\n\nδ’ ἄλλα τὴν ὀροφὴν ἔδει τῆς καταγωγῆς ὁρᾶν. οὐδεὶς\n\nδ’ ἂν οὐδενὶ πλήθει χρυσοῦ τῶν ἀρχόντων τινά πρὸς\n\nτράπεζαν εἵλκυσεν οὐδ’ ὧν αὐτὸς ἐν ἀρχῇ μείζονι.\n\nἀλλὰ νῦν καὶ τοῖς ἰδιώταις τοῦτο ὑπάρχει καὶ ὁ κλη- \n\nθεὶς <καὶ> τετίμηται καὶ τετίμηκεν. ἔστι δὲ ἰδιώτης\n\nὁ μηκέτ᾿ ἄρχων, εἰ καὶ | λίαν ἐν πολλαῖς ἀρχαῖς \n\nγεγένηται. ὁ δὴ τὸν ἄρχοντα ἐπὶ τοῦτο λαβὼν πρῶ-\n\nτον ἠμαύρωσεν αὐτῷ τὸ τῆς ἀρχῆς ἀξίωμα, ἔπειτα\n\nἔσχεν ὑποχείριον καὶ πᾶν ἐπαγγέλλειν ἔξεστιν. ἔστω \n\nτοίνυν ὁ λόγος αὐτῷ πρὸς τὸν αὐτοῦ μάγειρον καὶ\n\nτὸν ἐκείνου ζωμόν, εἴτε ἡδίων εἴτε ἀηδέστερος εἴη.\n\nκἂν εἴη γυνὴ καὶ παῖδες, ἔχει συσσίτους, εἰ δὲ μήπω\n\nπαῖδας, ἐκείνην. εἰ δ’ ἡ ἀρχὴ τὸν γάμον ἴφθη, τὸν\n\nκαὶ ἐροῦντά τι καὶ ἀκουσόμενον ἔχει τὸν πάρεδρον. \n\n 50. Οἶμαι δὲ τοὺς οὕτως ἄρξαντας οὐ νομίσαι τὴν\n\nἀρχὴν συμφορὰν διά τὸ πολλοῖς ὁμιλεῖν. μὴ τοίνυν\n\nμηδ’ οὗτοι νομιζόντων μηδ’ οἱ φάσκοντες μὲν τά σὰ\n\n \n\n \n\n \n\n\n\n \n\nφιλεῖν, ἤκιστα δὲ τά σὰ ποιοῦντες ἐπαγόντων τὴν\n\nἑαυτῶν δύναμιν τῷ λόγῳ, ἀλλά μακάριοι διὰ σοῦ γε-\n\nγενημένοι τοσοῦτόν σοι δότωσαν ὅσον ἐφεῖναί σοι\n\n θεῖναι νόμον πᾶσι λυσιτελοῦντα τοῖς νόμοις. πύρ-\n\n γωσον τοίνυν τὰς ἀρχάς καὶ | τά τε ἐπιτάγματα\n\nτῶν οὐκ ἀρχόντων σβέσον τάς τε ἀπειλὰς τοῦ κακῶς\n\nἐρεῖν τὸν οὐ πειθόμενον ἄνελε. καὶ παρὰ τῆς Δίκης,\n\nμεγάλης θεοῦ, πάλιν ἀνθούσης οἴου σοι λαμπρὰς ἀμοι-\n\nβὰς ἀφίξεσθαι. \n\n \n\n \n\n"
    },
    "work":"orationes 52",
    "original-urn":"urn:cts:greekLit:tlg2200.tlg00452.opp-grc1",
    "edition":"Libanius, Orationes 52"
}
{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00431.opp-grc1-simple",
    "text":{
        "0":"\n \n XXXI (XXIX R) \n ΠΡΟΣ ΤΟΥΣ ΑΝΤΙΟΧΕΑΣ ΥΠΕΡ ΤΩΝ\nΡΗΤΟΡΩΝ. \n ὅτι μὲν οὔκ εἰμι τῶν τῇ πόλει πολλάκις ἠνω-\nκληκότων, ὦ ἄνδρες Ἀντιοχεῖς, οὐδὲ γέγονεν ὑμῖν εἰς\n τήνδε τὴν ἡμέραν οὔτε μικρὸν οὔτε μεῖζον ἐκ τῶν\nἐμῶν λόγων περὶ τοὺς διδασκάλους ἀνάλωμα, πάντες\nἂν ὁμολογήσαιτε· τοῦτο δὲ ἠξίουν ποιεῖν οὐχ ὡς οὐ\nτευξόμενος, εἰ καὶ μεγάλα ἐπήγγελλον, ἀλλ’ ὅσῳ προ-\nθυμότερον ᾔδειν ψηφιουμένους, τοσούτῳ μᾶλλον ἐμ-\n αὐτῷ προσήκειν ἡγούμην εὐλαβεστέρῳ φαίνεσθαι. νῦν\nδὲ οὐκέτ᾿ ἐνὸν σιωπᾶν οὐδ’ εἰ σφόδρα βουλοίμην, |\n \n \n \n \n \n \n \n \n \n\n \nἥκω λέξων ἃ ἐμοὶ μὲν οὐκ ἦν δίκαιον μὴ λέγειν, R II 205\nὑμῖν δὲ πεισθῆναι καλόν. συμβήσεται γὰρ τοῖς διδό-\nναι δοκοῦσιν οὐδὲν ζημιουμένοις δόξαν ὡς ἐπὶ με-\nγίστῃ φιλοτιμίᾳ λαβεῖν. \n 2. Εἰ μὲν οὖν ἢν μοι τοσοῦτος ὄγκος χρημάτων, \nὡς αὑτῷ τε ἀρκεῖν καὶ τὰ τούτων διοικεῖν, πρὸς ἐμαυ̣-\nτὸν ἂν διελέχθην ἃ νῦν εἰς ὑμᾶς κομίζω, καὶ λύσας\nτοῖς ἑταίροις τὴν ἀπορίαν ἀμφοτέρων ἂν ἕνεκα ἡδό-\nμην, τοῦ τε κάλλιστον ἔργον εἰργάσθαι καὶ τοῦ μὴ\nφέρειν εἰς μέσον ἀνθρώπων ἔνδειαν ἦς τὴν αἰτίαν, \nκἂν σφόδρα φυλάττωμαι, χαλεπὸν τῇ πόλει διαφυγεῖν.\n",
        "1":"ἐπεὶ δὲ τῶν ὄντων μοι τὸ μέτρον ἴσον ἀφίστησί με\nτοῦ τε δεῖσθαι λαμβάνειν τοῦ τε δοῦναι δύνασθαι,\nλοιπόν ἐστιν, ὦ ἄνδρες πολῖται, παρ’ ὑμῶν γενέσθαι\nτὴν ἴασιν. οὕτω γὰρ ἂν καὶ τῶν κατηγορούντων, εἴ \nτινες ἄρα εἰσί, τὰς ἐπιτιμήσεις ἀνέλοιτε. δι’ ὧν γὰρ\nβοηθήσετε νῦν, ὅτι καὶ πάλαι τοῦτ’ ἂν ἐποιήσατε μα-\nθόντες, ἐπιδείξετε, καὶ τάχα ἄν τις ἀπὸ τῶν ἀγνοη-\nσάντων ἐπὶ τοὺς οὐ διδάξαντας μετενέγκαι τὴν μέμψιν. \n 4. Ἴσως μὲν οὖν κινήσω δάκρυα τούτοις ὑπὲρ ὧν \nἐσπούδακα, ἀνάγκη γὰρ αὐτούς, ἡνίκα ἂν ἐν οἶς εἰσι\n \n\n \nλέγω καὶ διεξίω τὰ τῆς ἐνδείας λυπηρά, τῶν ἄλλων\nεἰς αὐτοὺς ὁρώντων ἀθυμεῖν, ἀλλὰ τούτοις τε ὑπο-\nμεῖναι βέλτιον τοὺς περὶ τῆς πενίας λόγους, ὅπως\n τῶν ἐξ αὐτῆς ἀπαλλαγεῖεν κακῶν, ὑμᾶς | τε δεῖ,\n κἂν ἀηδὲς ᾖ τι τῶν λεγομένων, φέρειν ἐπὶ τῷ τὸν\nλοιπὸν χρόνον ἐν εὐφημίᾳ διάγειν.",
        "2":"εἰ μὲν γὰρ ἢ\n’κείνοις ὀνειδίσαι βουλόμενος ἢ ὑμῶν κατηγορῆσαι\nτὴν ὑπόθεσιν εἱλόμην, πονηρὸς ἂν ἦν· ἐπεὶ δέ, ὅπως\nοἱ μὲν παύσαιντο σπανίζοντες χρημάτων, ὑμεῖς δὲ\n ἀμελοῦντες ὧν ἥκιστα χρῆν, ἀμφοτέρων εὐεργέτης εἰ-\nκότως ἂν δοκοίην οἶς τε συμβουλεύω καὶ ὑπὲρ ὧν\nπαρελήλυθα. οὕτω δ’ ἂν μάλιστα προσέχοιτε τοῖς λε-\nγομένοις τὸν νοῦν, εἰ μή, ὥσπερ ταῖς τύχαις, οὕτω\nκαὶ ταῖς γνώμαις ἀξιώσετε διῃρῆσθαι. \n 6. Τί δαί ἐστιν ὅ φημι; μήθ’ ὅτῳ παῖδες οὐκ ἐγέ-\nνοντο τὴν ἀρχὴν μήθ’ ὅτῳ πολλοὶ καὶ ἀγαθοὶ γεγο-\nνότες τεθνᾶσι μήθ᾿ ὅστις θυγατέρων μόνων πατὴρ\nμήθ᾿ ὅτῳ παῖδες οὔπω χρῄζοντες ῥητόρων μήθ’ ὅτῳ\nτοῦ δεῖσθαι πεπαυμένοι, μηδεὶς ὑμῶν ἐκ τῶν εἰρη-\n μένων αἰτιῶν ἀπολελύσθαι νομιζέτω τῆς περὶ τῶν\nπροκειμένων φροντίδος, ὡς οὐ μετασχήσων τῆς βλάβης,\nεἰ μὴ νικήσει τὸ βέλτιον. νυνὶ γὰρ ὑπὲρ πόλεως\n \n \n\n \nἥκετε βουλευσόμενοι, ἦς ὁμοίως κεκοινωνήκατε πάντες,\nεἰ καὶ ταῖς κατὰ τοὺς παῖδας διεστήκατε τύχαις. \n 7. Ἓν δὴ προσήκει τοῦτο σκοπεῖν, πότερον\nοχείᾳ τῇ καλῇ καὶ μεγάλῃ λυσιτελέστερον τηρεῖν ἐν\nτοῖς παροῦσι κακοῖς τοὺς διδασκάλους τῶν λόγων ἢ \nμεταστῆσαι τὸ πρᾶγμα. πάντων μὲν γὰρ ὑμῖν ἃ ποιε.ῖ\nπόλιν εὐδαίμονα καὶ λαμπρὰν ἐπιμελητέον, μάλιστα\nδὲ τοῦ τὴν ἡμετέραν εἰς τὴν παροῦσαν τάξιν προαγα-\nγόντος. τοῦτο δέ | ἐστιν, εἰ μὴ ληρῶ, ῥητορεία \nκαὶ τὸ τὰς τῶν ἀρχόντων ἀλόγους ὁρμὰς ὑπὸ τῆς τοῦ \nλόγου δυνάμεως κρατεῖσθαι. ὥσπερ οὖν οἷς ἐστιν ἀπὸ\nτῶν ὅπλων καὶ τοῦ νικᾶν ἐν μάχαις ἡ δύναμις, εἰ\nτὴν τῶν ὅπλων ἐργασίαν καταλυομένην περιορῷεν,\nἀδικοῖντ’ ἂν εἰς τὸ κτῆμα καὶ σφᾶς αὐτοὺς ἀπολλύοιεν,\nοὕτως οἱ τῷ λέγειν εἰδέναι πλεῖστον ἐπιδεδωκότες, ἂν \nμὴ τὸ χρῆμα συνέχωσι τῶν λόγων, ἐνέχοιντ᾿ ἂν αἰτίᾳ. \n 8. Περὶ μὲν οὖν τῶν ἄλλων ἃ διάκειται τῶν ἐν\nτοῖς διδασκαλείοις κακῶς, ἐν ὑστέρῳ ζητεῖν οἰήσομαι\nδεῖν], τοῖς δὲ καλουμένοις ῥήτορσιν, εἰσὶ δὲ οὗτοί μοι\nτέτταρες ἡγούμενοι τοῖς νέοις ἐπὶ τὴν γνῶσιν τῶν \nἀρχαίων, ἤδη τινὰ ζητεῖν ἄξιον ἐπικουρίαν. ὧν ὅτι\nκαὶ λόγον καὶ πρόνοιαν ἑκτέον, ἐν βραχέσι δηλώσω. \n \n \n \n\n \n 9. Τούτους γὰρ εἴ τις ἔροιτο· εἰπέ μοι, ὑμεῖς\nδὲ Ἀντιοχεῖς καὶ γονεῖς ἐντεῦθεν; ἢ <διὰ>\nναστείαν ἐχθρῶν ἢ προσδοκωμένας δίκας ἐν-\n ταῦθα ὑπ᾿ ἀνάγκης καὶ φόβου κεκόμισθε; οὐδὲν\n | τούτων ἂν εἴποιεν. ἀλλὰ τί δὴ τὸ πεῖσαν πρὸ\nτῶν πατρίδων ἑλέσθαι τὴν ἀλλοτρίαν; ὅτι τὰς ἐν\nτοῖς ἄλλοις ἐπιτηδεύμασι ταραχάς, εἴποιεν ἄν,\nφυλαττόμενοι καὶ τῆς ἐν τῷ παιδεύειν ἡσυχίας\nἐπιθυμοῦντες οἴκοι μὲν ἕκαστος διατρίβοντες\n ἐν μικροῖς ἐνομίζομεν βιώσεσθαι πράγμασι\nκαὶ οὐ πολὺ διοίσειν τῶν ἐν ἀργίᾳ καθημένων,\nεἰς δέ γε ταυτηνὶ λαμπραῖς ἐκαλούμεθα καὶ\nμεγάλαις ἐλπίσι πολλῶν ἐγγυωμένων\nδειγμάτων, ὅσους δεξάμενοι πένητας τῶν\n ἐπὶ τῆς ψυχῆς οὐδ᾿ ὁτιοῦν ἔχοντας ταχέως ἀπε-\nφήνατε τοὺς μὲν γῆς πολλῆς τε καὶ ἀγαθῆς\nδεσπότας, τοὺς δὲ ἀργύρου καὶ χρυσοῦ καὶ\n \n \n\n \nτῶν ἄλλων ἃ μέρη πλούτου νενόμισται. ταῦτα,\nφήσουσι, προσδοκῶντες ἠπειγόμεθα δεῦρο, ὡς\nεἰς καλὸν μὲν χωρίον καταθησόμενοι τοὺς\nγους, τῆς δὲ τοῖς ἔμπροσθεν ὑπαρξάσης εὐδαι-\nμονίας μεταληψόμενοι καὶ αὐτοί.",
        "3":"ἆρ’ οὖν \nκαλόν, ὦ ἄνδρες Ἀντιοχεῖς, ἐλεγχθῆναι τῇ πείρᾳ τὴν\nδόξαν καὶ βελτίους ὑμᾶς ὑποληφθῆναι παρὰ τούτοις\nἢ φανῆναι καὶ σὺν χαρᾷ μὲν αὐτοὺς τὸ ἐξ ἀρχῆς ἐλ-\nθεῖν, ἀθυμοῦντας δὲ οὐ διαλιπεῖν καὶ πρὸς μὲν τοὺς\nοἰκείους οὕς ἀπελίμπανον, τοῦτον σχεῖν εὐπρεπῆ λόγον, \nὡς ἔρχοιντο ζητοῦντες πόρον ἀφ’ οὗ κἀκείνοις ἂν\nαὐτοῖς ἐπαρκοῖεν, νῦν δὲ τοσοῦτον ἀπέχειν τοῦ πέμπειν\nἐκείνοις, ὥσθ’ ἥδιστ’ ἂν ἐκεῖθεν, εἴ τις ἐδίδου, λαβεῖν;\n",
        "4":"μὴ γάρ μοι πρὸς τοὔνομα, εἰ διδάσκαλοι, μηδ’ ὅτι\nῥήτορες μηδ’ ὅτι καθίζουσιν ἐπὶ θρόνων μηδ’ ἀπὸ τοῦ \nλοιποῦ σχήματος ἐξαπατᾶσθε, ἀλλὰ παρὰ τοῦ πάντα\nτὰ τούτων ἀκριβῶς εἰδότος ἀκούσατε τὴν ἀλήθειαν.\nτούτων γὰρ τοῖς μὲν οὐκ ἔστιν οἰκίδιον, ἀλλ’ οἰκοῦσιν\nἐν ἀλλοτρίοις, ὥσπερ οἱ νευρορράφοι, ὅστις δὲ ἐπρί-\nατο, τὸ δάνεισμα | οὔπω διέλυσεν, ὥστ’ ἐν μεί- \nζονι τῶν οὐκ ἐωνημένων ὁ κεκτημένος ἀθυμίᾳ. οἰκέ- \nτᾶι δὲ τῷ μὲν τρεῖς, τῷ δὲ δύο, τῷ δὲ οὐδὲ τοσοῦτοι,\nπαροινοῦντες καὶ ὑβρίζοντες εἰς τοὺς δεσπότας διὰ\nτὸ μὴ μετὰ πολλῶν δουλεύειν, ὡς οἱ μὲν οὐκ ἐδου-\nλώσαντο πολλάκις, οἱ δὲ ἀναξίως αὑτῶν. εἶθ’ ὁ μέν, \n \n \n\n \nὅτι πατὴρ ἑνός ἐστι τέκνου, μακαρίζεται, τῷ δὲ ἡ\nπολυπαιδία δυστύχημα κέκριται, τὸν δὲ φυλάττεσθαι\nδεῖ μὴ πρὸς τὸ αὐτὸ πεσεῖν, ὁ δὲ νοῦν ἔχειν δοκεῖ\nδεδοικὼς γάμον.",
        "5":"καὶ πρότερον μὲν οἱ τὰ αὐτὰ\n τούτοις διδάσκοντες πρὸς τὰ ἀργυροκοπεῖα προσῄεσαν\nἐκδώσοντες σκεύη καὶ τὰ πολλὰ διελέγοντο τοῖς ἐκεῖνα\nδημιουργοῦσιν ἢ μεμφόμενοι τὸ ποιηθὲν ἢ παραδει-\nκνύντες τι κάλλιον ἢ τάχος ἐπαινοῦντες ἢ μέλλοντας\nἐπισπέρχοντες, τούτοις δὲ οἱ πολλοὶ τῶν λόγων, καί\n μοι μηδεὶς ἀπιστείτω, πρὸς ἀρτοπόπους οὐ σῖτον αὐ-\nτοῖς ὀφείλοντας οὐδὲ ἀργύριον ἀπαιτουμένους, ἀλλ’\nοἷς αὐτοὶ σῖτον ὀφείλοντες ἀεὶ μὲν ἀποδώσειν λέγου-\nσιν, ἀεὶ δὲ προσλαβεῖν δέονται καὶ δυοῖν τοῖν ἐναν-\nτίοιν πολιορκοῦνται τοὺς αὐτοὺς ἠναγκασμένοι καὶ\n φεύγειν καὶ διώκειν. ὡς μὲν γὰρ ὀφείλοντες φεύ-\nγουσιν, ὡς δὲ χρῄζοντες διώκουσι καὶ διότι μὲν οὐκ\nἀπέδοσαν αἰσχύνονται, τῆς γαστρὸς δὲ ἐπειγούσης ἀν-\n τιβλέπουσιν. ἔπειθ’ ὅταν τὸ μὲν χρέος ἐπὶ | μέγα\nπροβῇ, τὸ δὲ τὴν ἀπόδοσιν ποιῆσον μηδαμόθεν φαί-\n \n \n \n \n\n \nνηται, γυναικὸς ἑλικτῆρας ἢ ἀμφιδέας ἐκ τοῦ σώματος\nπεριελόντες καταρώμενοι τῇ τέχνῃ τῶν λόγων θέντες\nεἰς τὼ χεῖρε τοῖς ἀρτοπόποις ἀπῆλθον σκοποῦντες οὐχ\nὅ τι ταῖς γυναιξὶν ἀντικαταστήσουσιν, ἀλλ’ ἐφ’ ὃ δεῖ\nμετὰ τοῦτο τῶν ἔνδον ἐλθεῖν.",
        "6":"τοιγαροῦν λήγον- \nτες τῆς συνουσίας οὐχ, ὥσπερ εἰκός, ἐκ πόνων ἐπὶ\nῥᾳστώνην εὐθὺς ἀποπηδῶσιν, ἀλλ’ ἐλινύουσι καὶ προσ-\nδιατρίβουσιν, ὡς ἂν ἀκριβεστέραν οἴκοι τῶν κακῶν\nαἴσθησιν ἕξοντες. εἶτα συγκαθήμενοι πρὸς ἀλλήλους\nτὰ αὑτῶν ὀδύρονται, ὁ δὲ ὡς δεινοτάτων τῶν αὑτοῦ \nμνησθεὶς ἀκούει χαλεπωτέρων. \n 14. Μέσος δὲ τῶν τοιούτων ἐγὼ καταδυόμενος δι-\nχόθεν, τοῦτο μὲν ὡς πολίτης ὑμέτερος, τοῦτο δὲ ὡς\nκορυφαῖος τοῦ χοροῦ, καὶ δικαίως ἂν ἀμφοτέρων ἕνεκα\nχεῖρα ὀρέξας τὸν μὲν οὖν ἄλλον χρόνον ἐν τῷ τοῖς 15\nγιγνομένοις ἀλγεῖν ἱστάμην, ἔπειτα <δὲ> τοῦτο μὲν\n \n \n \n \n\n \nνοῦς καὶ φαύλης ἔδοξεν εἶναί μοι διανοίας, δεῖν δὲ τούτοις\n ἅπαξ κακοῦ ἐπικουρίαν ἐξευρεῖν | τῇ βουλῇ μὲν\nἄλυπον, τοῖς δὲ ῥήτορσιν ἀποχρῶσαν.",
        "7":"πολλαὶ\nμὲν οὖν ἠγορεύοντο γνῶμαι, καλλίστην δὲ ἁπασῶι\n καὶ δυνατὰ ζητοῦσαν ἡγησάμην ἣν νῦν ἀποφανοῦμαι\nδεηθεὶς ὑμῶν ἄνευ θορύβου τῶν λογισμῶν ἀκοῦσαι.\nνυνὶ γάρ ὑμᾶς οὐκ ἀργύριον ἀξιώσαιμ’ ἂν εἰσενεγκεῖν\nοὐδὲ πυροὺς οὐδὲ οἶνον ἐκ τῶν ὑμετέρων αὐτῶν\nμάτων, οὐ γὰρ ἀγνοῶ τὰς γιγνομένας ὑμῖν καθ’ ἑκά-\n στῆν ἡμέραν ὑπὲρ τοῦ κοινοῦ δαπάνας. ἀλλὰ τί δὴ\nποιοῦντες σώσετε τοὺς ἀνθρώπους τῇ πόλει ; \n 16. Γεωργεῖτε τοὺς ἀγροὺς τῆς πόλεως σχεδὸν\n<ἅπαντας> οἱ βουλεύοντες ὑμεῖς, ὃ τῇ μὲν\nάζει φοιτᾶν ἐντελῆ τὴν πρόσοδον, ἄνευ δὲ κέρδους\n15 οὐδὲ τοὺς πονοῦντας ἀφίησι. τούτων δὴ τῶν ἀγρῶν\nτοὺς μὲν εἶναι συμβαίνει μεγάλους, τοὺς δὲ κομιδῆ\nμικρούς, καὶ τοὺς μὲν εἰς τοὺς βουλεύοντας μεμερί-\nσθαι κατὰ τὸν ὀρθῶς καὶ δικαίως ἔχοντα νόμον, τοὺς\nδ’ εἰς ἑτέρους τινὰς ἔξω τοῦ λειτουργεῖν ἑστῶτας, οἷς\n \n \n\n \nἑκόντες συγκεχωρήκατε κύριοι τοὺς ἔχοντας ὄντες ἀφε-\nλέσθαι.",
        "8":"τοὺς μὲν οὖν μείζους ὑμετέρους εἶναι\nδεῖ τῶν ἀναλισκόντων καὶ χορηγούντων καὶ πολλαῖς\nδαπάναις, ταῖς μὲν ἐγκυκλίοις, ταῖς δὲ καιναῖς\nκουόντων. ἐκ δὲ τῶν ἐλαττόνων δότε τοῖς ῥήτορσιν \nἀναπνεῦσαι καὶ ποιήσατε τὰς ψυχὰς αὐτοῖς ὑψηλὰς\nτῶν οὐ λειτουργούντων ἀξιωτέρους τούσδε νομίσαντες,\nοὓς εἴ τις φαίη λειτουργεῖν, ἴσως οὐκ ἂν ἁμάρτοι, ἢ\nμέρους τῶν ὄντων ὑμῖν, εἰ τοῦθ’ ἥδιον, | ἀπο- \nστάντες, πάντως δὲ μετάδοτε τῶν ἀγρῶν. παρ’ ὧν εἰ \nκαὶ λεπτὴν ἕξουσι τὴν ἐπικουρίαν, ἀλλὰ του γε\nδενὸς τὸ μικρὸν ἄμεινον.",
        "9":"ἂν ταύτης, ὦ ἄνδρες\nπολῖται, τύχωσι τῆς βοηθείας, οἱ μὲν εἰς τροφήν, οἱ\nνέοι δὲ εἰς λόγους ἔσονται κεκερδακότες. ὥσπερ γὰρ\nἥτις ὄμβρων ἀπολαύει χώρα γενναίους καὶ πολλοὺς \nἀποδίδωσι τοὺς καρπούς, οἱ δὲ αὐχμοὶ ταῖς γοναῖς\nἐναντιοῦσθαι πεφύκασιν, οὕτω τοῖς παιδεύουσιν ἡ μὲν\nὑπὲρ τῶν ἀναγκαίων φροντὶς ἀποφράττει τὴν γλῶτ-\nταν, ἡ δὲ τῶν ἐπιτηδείων ἀφθονία προκαλεῖται πηγάς.\nοὐκοῦν ὧν δώσετε μείζω λήψεσθε καὶ διὰ σίτου βρα- \nχέος ἀνθεῖν παρασκευάσετε τὸν λειμῶνα τῶν λόγων; \n 19. Τί δαί; φήσει τις, οὐχὶ τὰς συντάξεις οὗ-\n \n\n \nτοι καθ' ἔκαστον ἐνιαυτὸν φέρουσι; πρῶτον μέν,\nοὐ καθ’ ἕκαστον, ἀλλὰ νῦν μὲν ἔλαβον, νῦν δὲ οὐδεὶς\nἔδωκε, νῦν δὲ μέρος, νῦν δὲ βραδέως. καὶ σιωπῶ\nτὰς πραγματείας αἷς ὑπὲρ τούτου χρώμεθα πρὸς τοὺς\n ἄρχοντας, πρὸς τοὺς ὑπηρέτας, πρὸς <τοὺς>\nπρὸς τὸν ἀεὶ σοβοῦντα, ὧν ἀνάγκη προκυλινδεῖσθαι\nῥήμασι καὶ σχήμασιν ἀλλοτρίοις ἐλευθέρων κολακεύ-\nοντα τοὺς αὑτοῦ χείρονας. ἃ τοῖς σεμνοτέροις,\nεἶναι προσήκει τὸν διδάσκαλον, παντός, οἶμαι, λιμοῦ\n βαρύτερα.",
        "10":"ἀλλ’ ἐῶ τοῦτο. ἀλλὰ τό γε μέτρον\nτῶν συντάξεων ἃς ἀποχρῆν ἔνιοι φήσουσιν, ἐγὼ μὲν\nαἰσχυνοίμην ἂν εἰπεῖν, οὕτως εἰσὶ μεγάλαι καὶ τοῦ\n τῆς πόλεως ὀνόματος ἄξιαι, σὺ δὲ εἰπὲ |\nθὼν ἐκεῖνό μοι πρότερον ἀποκρινάμενος· ἦν Ζηνοβίῳ\n σύνταξις ἢ οὔ; καὶ μάλα. τί δαί; ἀγρὸν οὐκ ἐκαρ-\nποῦτο τῆς πόλεως κάλλιστόν τε καὶ πολυοινότατον ἐν\nδεξιᾷ χωροῦντι πρὸς Δάφνην παρ’ αὐτὸν τὸν ποταμόν;\nκαὶ οὐδεἰς ἀνεβόησεν· ὦ Ἡράκλεις, ἄνθρωπος\nτος δυοῖν εἴδεσι λημμάτων ἐκκαρποῦται τὴν\n πόλιν, ἀλλ' ὡς πάντ’ ἐλάττω τοῦ δέοντος δώσοντες,\nεἰ καὶ πολλάκις τοσαῦτα δοῖεν, οὕτως ἐφρόνουν. \n \n \n\n \n 21. Δεξιώτερος γὰρ τούτων ἐκεῖνος. ἃ βού-\nλομαι λέγεις. ἀλλ’ οὐ διὰ τοῦτο τούτους ἀμελεῖσθαι\nδίκαιον, εἴ τι πλέον ἦν παρ’ ἐκείνῳ κατὰ τοὺς λόγους,\nοὐδέ γε τοὺς ζῶντας τῆς τοῦ τετελευτηκότος ἀρετῆς\nὑπέχειν δίκην. εἰ μὲν γὰρ οὐ λυσιτελεῖν τούσδε τοῖς \nνέοις ὑπείληφέ τις, ἀπιέναι κελευέτω καὶ ζητείτω βελ-\nτίους· εἰ δ’ ἀγαθοὺς εἶναι παιδεύειν ὁμολογεῖ, μὴ\nχρήσθω μὲν ὡς ἐπισταμένοις, ὡς δὲ ἀχρήστους ἀτιμα-\nζέτω. εἰ δὲ μή, δόξουσιν οἱ τοῦτο πεπονθότες\nἀγρῶν περὶ ὧν λέγω πλείω ποιεῖσθαι λόγον ἢ τῶν \nυἱέων. εἰ γὰρ τῶν μὲν ὡς φαύλοις οὐ μεταδώσουσιν\nἡγούμενοι τὸ πρᾶγμα δεινόν, τοὺς δὲ τούτοις παιδεύειν\nπαραδώσουσιν ὡς οὐκ ἐν μεγάλῳ κινδυνεύσοντες, πῶς\nοὐχ ὡμολογήκασι δευτέρους ἄγειν τοὺς παῖδας τῶν\nχρημάτων νῦν δοκιμάζειν ἀξιοῦντες τοὺς ῥήτορας ἐν \nτῇ περὶ τοῦ δοῦναι βουλῇ παρέντες βασανίζειν ἐν τῇ\nσκέψει τῇ περὶ τῶν υἱέων; \n 22. Ὅλως δὲ ἐν τῷ περὶ τῆς τροφῆς λόγῳ τοῦτο\nδεῖ σκοπεῖν, πότερον σύμμετρον τὸ δοθὲν ἢ τῆς χρείας\nἔλαττον, κἂν μὲν ἀποχρῶν φαίνηται, μὴ προσέχειν | \nτῷ πείθοντι περὶ τοῦ πλείονος, ἂν δὲ συχνῷ τῳ \nλειπόμενον, δέχεσθαι τὴν περὶ τῆς προσθήκης παραί-\nνεσιν, ἐπεὶ κἀκεῖνος ὑπὲρ τοῦ τρέφεσθαι πρεπόντως ἐλευ-\nθέρῳ τὸ χωρίον προσελάμβανεν. οὐ <γάρ> μὰ Δία, τῆς\n \n \n \n\n \nπαιδεύσεως ἆθλον τοῦτο ἦν. <ἢ> μικρῶς\nτὴν σοφίαν ἀξίαν γε οὖσαν, ὡς ἐγώ φημι, στεφάνου\nκαὶ ἀναρρήσεως καὶ χαλκῆς εἰκόνος καὶ χρημάτων\nὁπόσα ἐν γῇ.",
        "11":"ἀλλ’ εἰ πάντως δεῖ τούτοις ἐλάττω\n τὰ παρ’ ὑμῶν εἶναι καὶ τῶν παρανόμων ἒν τι τοῖς\nαὐτοῖς ἐκείνῳ τρέφεσθαι, καὶ οὕτως ἐν ἐλάττοσιν ἔσον-\nται. τήν γέ τοι σύνταξιν ἑνὸς ἀνδρὸς ἐκείνου τέττα-\nρες ὄντες νενέμηνται, ὥστε κἂν τοὺς ἀγροὺς ὑπάρξῃ\nλαβεῖν, τῶν γε περὶ τὴν σύνταξιν ἐν ταὐτῷ μενόντων\n οὔπω τά τούτων εἰς ἴσον τοῖς ἐκείνου καθίσταται. \n 24. Ὡς μὲν οὖν οὐδὲν καινὸν εἰσηγοῦμαι μεμνη-\nμένος ἀγρῶν, ὁ πρὸ τούτων εἰληφώς καὶ γεωργήσας\nμάρτυς ἐστίν, οἶμαι δ’ εἰ καὶ μήπω πρότερον δεδομέ-\nνην ἐξεύρισκον τοῖς παιδεύουσι βοήθειαν, οὐκ ἂν\n παρὰ τοῦτο δικαίως μὴ πείσας ἀπελθεῖν. οὐ γὰρ τὴν\nκαινότητα τῶν εἰσηγήσεων, ἀλλὰ τὴν αἰσχύνην φυλάτ-\nτεσθαι προσήκει τοὺς βουλευομένους ὀρθῶς. ἄτοπον\nγὰρ τῶν μὲν κρατούντων τὰ δοκοῦντα χείρω λύεσθαι\nκαὶ τὴν φύσιν τοῦ πράγματος ἰσχυροτέραν εἶναι τοῦ\n χρόνου, κατὰ δὲ τῶν οὔπω νενικηκότων ἰσχύειν τὸ\nμὴ τῶν εἰωθότων εἶναι τὰ λεγόμενα. \n 25. Καίτοι τινὲς ἐπὶ τῶν ἐργαστηρίων καθήμενοι\nπερὶ τῆς τῶν διδασκάλων εὐπορίας διαλέγονται τῶν\nτε νέων κατάλογον ποιούμενοι καὶ σταθμὸν ἐπὶ δα-\n \n \n \n \n\n \nκτύλων | ἕλκοντες ἀργυρίου μέγαν. καὶ νῦν οἶ- \nμαί μοι τοῦτον ἀπαντήσεσθαι τὸν λόγον· ποῦ δὲ τὰ\nπαρὰ τῶν μαθητῶν; ἔστι δὴ πρὸς τοῦτο χαλεπὸν\nἀντειπεῖν οὐ τῷ δικαίας ἀποκρίσεως ἀπορεῖν, ἔχω γάρ,\nἀλλὰ τῷ τὴν ἀληθεστάτην ἥκιστα φανεῖσθαι πιστήν. \nοἱ γὰρ ἐκ τοῦ παιδεύειν πεπλουτηκότες ἐν τοῖς ἔμ-\nπροσθεν χρόνοις δόξαν πεποιήκασιν ὡς τῆς τέχνης\nμάλιστα παρεχούσης ἐνεργάσασθαι χρήματα. τὸ μὲν οὖν\nδίκαιον ἦν ἀεὶ τὸ πρᾶγμα οὕτως ἔχειν, ἔχει δὲ οὐχ\nοὕτως. ἀλλὰ μετέπεσε, καὶ ὅθεν, ἴστε μὲν ὅσοι τοῖς \nἡμετέροις παρηκολουθήκατε, τῶν δὲ ἀγνοούντων ἕνεκα\nφράσω. \n 26. Τῶν τεχνῶν ὁπόσαι μὲν τιμῶνται παρὰ τῶν\nβασιλευόντων, καὶ τοὺς μεμαθηκότας εἰς δύναμιν\nἄγουσιν ὁμοῦ καὶ τοῖς διδάσκουσιν εὐδαιμονίαν αὗται \nφέρουσι καὶ ὁ μισθὸς ὡς ὑπὲρ μεγάλων μέγας· ὅταν\nδὲ ὑπὸ τοῦ δυναστεύοντος ἐπιτήδευμα καταφρονηθῇ,\nκἂν χρηστὸν ᾖ τῇ φύσει, τὴν δόξαν ἀπολώλεκε, τῆς\nδόξης δὲ περιαιρεθείσης καὶ ὁ μισθὸς συνανῄρηται,\nμᾶλλον δὲ κἂν μὴ σύμπας ἀπόληται, μικρὸς ἀντὶ με- \nγάλου γίγνεται.",
        "12":"πότερ’ οὖν ὑμῖν δοκεῖ μέγα δύ-\nνασθαι ῥητορικὴ καὶ πλεῖστον ἐν βασιλείοις ἰσχύειν\nκαὶ τὰς ἀρχὰς ἁπάσας οἱ λέγειν ἐπιστάμενοι λαμβά-\n \n\n \nνεῖν κἀν ταῖς περὶ τῶν ὅλων βουλαῖς εἰς ἀπόρρητα\nκαλεῖσθαι καὶ μετέχειν τάξεως ἢ τοὐναντίον ἀπερρί-\nφθαι καὶ ἀπεληλάσθαι καὶ περιυβρίσθαι καὶ τὸ τῶν\n Μεγαρέων πεπονθέναι ῥητορική τε | καὶ ῥήτορες\n ἔξω καὶ λόγου καὶ ἀριθμοῦ κείμενοι; οὐδεὶς\nτως οὔτε ἄπειρος τῶν καιρῶν οὔτε φιλονεικίᾳ χαίρων,\nὅστις ἂν εἰπεῖν τολμήσαι τὸ μὴ εἰς ἔσχατον ἀτιμίας\nἐκπεσεῖν τὴν τέχνην.",
        "13":"ὅπου γὰρ οἱ πολλοὺς περὶ\nτὴν κτῆσιν τῶν λόγων ὑπομείναντες πόνους οἱ μὲν\n ὅλως ἐπὶ τὸ γράφειν εἰς τάχος τοὺς αὑτῶν υἱεῖς\nψαν ἀμελήσαντες τοῦ τῆς διανοίας κάλλους, οἱ δ’\nφοῖν ὁμοίως ἐφρόντισαν, του μὲν ὡς ὄντος καλοῦ, τοῦ\nδὲ ὡς εὐδοκιμοῦντος, τίς ἔτ’ ἂν ἀπόδειξιν μείζω ζη-\nτοίη τῆς κατὰ τῶν λόγων ὕβρεως; ἔστιν οὖν, εἰπέ μοι,\n τὸ μὲν πρᾶγμα τῶν ἀνωφελῶν νομίζεσθαι, τοὺς δὲ\nτου πράγματος διδασκάλους πολλοὺς ἔχειν τοὺς θαυ-\nμασομένους; καὶ τίς εἶδεν ἱερῶν κατασκαπτομένων\nἱερέας ἐντίμους; τίς ναυπηγὸν ἐν μεσογείᾳ πλουτοῦντα; \n \n \n \n\n \n 29. Μιᾷ μὲν αἰτίᾳ ταύτῃ τὸν μισθόν, ὦ ἄνδρες\nπολῖται, συνέβη τοῖς ἀνθρώποις τούτοις ἀπολωλέναι,\nἑτέρα δὲ αὐτὸν οὐκ ἀφῆκεν ὥσπερ πρότερον χωρεῖν\nπολλῷ βιαιοτέρα. τῶν γὰρ οἴκων τῶν ἀπὸ παλαιοῦ\nλαμπρῶν ὧν ἦν καὶ τὸ παιδεύεσθαι καὶ τὸ διδόναι, \nπτωχεύειν ὁ καιρὸς οὐκ ὀλίγους ἀναγκάσας λαβεῖν\nμὲν τῶν λόγων οὐκ ἐκώλυσεν, εἰς δὲ μισθοῦ δόσιν\nἀδυνάτους ἐποίησε. πάντως δὲ οὐδεὶς ἀγνοεῖ τοὺς\nμὲν ἐξ ἐνδόξων γενομένους τὰ αὑτῶν πεπρακότας,\nτοὺς δὲ ἐξ ἀνωνύμων τὰ ’κείνων ἐωνημένους.",
        "14":"τῆς \nοὖν περὶ ἕκαστον οἶκον ἀτυχίας κεκοινώνηκεν ὁ διδά-\nσκαλος. ὥσπερ γάρ, εἴπερ ἐπλούτουν, ἀπέλαυεν ἄν,\nοὕτως ἀπορούντων ἀνάγκη προῖκα συνεῖναι. | εἰ \nμὲν οὖν τὴν χρηστότητα τῶν παιδευτῶν ἐν τῷ πλή-\nθει τῶν παιδευομένων ἀξιοῖ τις ὁρᾶν, μεγάλην ὡς \nἀληθῶς εὑρήσει· σημεῖον δὲ ποιούμενος τὸν τούτων\nἀριθμὸν τῆς ἐκείνων περιουσίας οὐκ ὀρθῶς κρίνει.\n",
        "15":"καὶ τὶ δεῖ περὶ τούτων εἰκάζειν ἐξὸν ἐπ’ αὐτὴν\nἐλθόντα τὴν ἐξέτασιν καθαρόν, ὡς ἔχει, τὸ πρᾶγμα\nμαθεῖν; εἰσελθὼν γὰρ ὁ νομίζων τὰ παρὰ τῶν νέων \nμεγάλα καθίσας αὑτὸν παρὰ τὸν θρόνον καλῶν\nστον πυνθανέσθω, τίς ὁ παρ’ αὐτοῦ μισθός. οἶμαι\nγὰρ πλὴν ὀλίγων κομιδῆ τοὺς ἄλλους, εἰ γνοῖεν ἐφ’\nᾧ καλοῦνται, φεύγοντας ὅποιπερ ἂν ἐξῇ καταδύεσθαι\n \n \n\n \nμήτε ψεύσασθαι τολμῶντας τῷ τε μὴ τελεῖν αἰσχυνο-\nμἐνους. εἰσὶ δέ τινες οἱ τοσοῦτον τελοῦσιν, ὥστε τῶν\nοὐδ’ ὁτιοῦν διδόντων μᾶλλον βούλοιντ’ ἂν λανθάνειν.\n",
        "16":"ἀλλὰ γὰρ οὐκ ἄξιον διὰ πάσης ἀκριβείας ἐλθεῖν.\n τῶν γὰρ ἐνόντων εἰπεῖν ἄμεινον ἀφελεῖν ἢ λυπῆσαι\nτοὺς ἡδέως μὲν ἂν δόντας, τύχῃ δὲ κεκωλυμένους.\nτοσοῦτον δ’ ἂν ἰσχυρισαίμην, ὡς ὀλίγων τῶν ἐκεῖθεν\nὄντων παρὰ τῆς πόλεως ἀξιῶ τι φανῆναι καὶ μὴ πι-\nστοτέρους τοὺς πόρρωθεν μαντευομένους ἐμοῦ τοῦ\n συζῶντος περὶ τοῦ ποῖα τὰ τῶν ῥητόρων ἐστὶ νομι-\nσθῆναι.",
        "17":"καὶ μὴν κἀκεῖνό γ’ ἂν ἡδέως ἐροίμην·\nἔστιν ὅστις πώποτ᾿ ἤλπισε τοὺς εἰς τάχος τού-\nτους διδάσκοντας γράφειν ὄψεσθαι χρυσὸν\nἀπὸ τῆς αὑτῶν τέχνης ἢ βέλτιον πράξειν τῶν\n σκυτοτόμων καὶ τεκτόνων; οὐδείς. ἀλλ’ ὄμως εὐ-\n ποροῦσι καὶ τρυφῶσι καὶ μεθύουσι καὶ | γεγόνασι\nσεμνοί. τί οὖν θαυμαστόν, εἰ ὥσπερ τὰ ’κείνων ἦρται\nπαρὰ τὴν ἀξίαν, οὕτω τὰ τούτων ἐταπεινώθη; \n 34. Καὶ διὰ τί, φήσει τις, ὑπὲρ μὲν τούτων\n ἀλγεῖς καὶ λέγεις, τοῖς δ’ ἄλλοις παιδευταῖς οὐ\nσυναγορεύεις; ὅτι τὰ τούτων ἀκριβέστερον ἐπίστα-\n \n \n \n \n\n \nμαὶ τῶν συνόντων, τῶν συντεταγμένων, τῶν συμπο-\nνούντων, τῶν συνᾳδόντων, τῶν τὸν αὐτὸν πληρούν-\nτων χορόν, τά δὲ τῶν ἄλλων ἴσως μὲν οὐδ’ αὐτὰ\nκαλῶς διάκειται, οὐ μὴν ἐδεήθησάν γε προσελθόντες\nγενέσθαι περὶ αὑτῶν ἐν ὑμῖν λόγον. μεμνῆσθαι δὲ \nπενίας ἐν πλείοσιν αὐτῶν τῶν οὕτω πραττόντων οὐ\nβουλομένων ἴσως ἂν εἶχεν αἰτίαν.",
        "18":"εἶτα μέντοι\nκαὶ τὸ μὴ παραδείγμασιν ὑπὲρ ἐκείνων ἐνεῖναι χρῆ-\nσθαι παρεῖχεν ὄκνον τῷ λέγοντι. τοῖς μέν γε ῥήτορ-\nσιν ἡ Ζηνοβίου συναγωνίζεται γῆ, πρὸ δὲ τῶν ἄλλων \nἑτέρους ἐκ γεωργίας τοιαύτης ὠφελημένους οὐκ ἦν\nἰδεῖν. ἐφοβήθην οὖν μὴ τοῖς ἀντιλέγειν μοι προῃρη-\nμένοις ἡ κατ’ ἐκείνων λαβὴ καὶ τὸ ὑπὲρ τούτων κατὰ\nβλάψῃ δίκαιον. ἂν οὖν εὕρω μεγαλοψύχους ὑμᾶς ἐπὶ\nτοῦ πρώτου λόγου, θαρρήσω καὶ περὶ τοῦ δευτέρου, \nκαὶ τῶν ἅλως δεομένων θεραπείας περὶ τοὺς λόγους,\nπολλὰ γὰρ νοσεῖ, τεύξεται φροντίδος καὶ συμβουλῆς\nἕκαστον. ἡ γὰρ τῶν ἀκουόντων προθυμία πολλὰς\nήσει τὰς εἰσηγήσεις. \n 36. Καὶ τί, φησιν, ἴδει λόγου καὶ συλλόγου \nκαὶ τοῦ τρίβειν ἡμέραν ἐξὸν οὑτωσὶ προσελ-\nθόντα τῶν πολιτευομένων ἑκάστῳ καὶ δια-\nλεχθέντα βραχέσι ῥήμασι ποιῆσαι ταὐτό;\nαῦτα ἐρεῖ τις ἄνθρωπος ὅς ἐφ’ ἅπαντας μὲν ἀφίησι\nσκώμματα καὶ τέρπειν οἴεται τοὺς συνόντας, ἔστι δὲ \nπλέον ἀηδής, ἢ χαρίεις εἶναι νομίζει.",
        "19":"πρῶτον μὲν\n \n\n \nοὖν μὴ λανθανέτω ταῖς Μούσαις ἐχθρὸς ὢν ἐκεῖνος\n οὐχ οὕτω συμβουλεύειν ἀξιῶν. ὁ γὰρ ἀλγῶν | ὥσ-\nπερ τραύμασι τοῖς συγκειμένοις λόγοις καὶ τὰς τῶν\nἀκροάσεων ἡμέρας ἀπόλλυσθαι τῇ πόλει νομίζων πόρρω\n δήπου Μουσικῶν ὀργίων. ἔπειτ’ οὐκ οἶδεν, ὡς οὗτος\nτῶν παραινέσεων ὁ τρόπος διπλῇ νυνὶ κοσμεῖ τὴν\nπόλιν, ὅταν ὅ τε λέγειν δυνάμενος πολίτης ὑμέτερος\nᾖ τοῖς τε εἰργασμένοις λόγοις ὑμεῖς ἥδεσθαι δοκῆτε.\n",
        "20":"χωρὶς δὲ τούτων καὶ τὰ σφόδρα δίκαια τῶν πραγ-\n μάτων οὐκ ἂν ὁμοίως ἰσχύσαι ῥᾳθύμως τε ῥηθέντα\nκαὶ μετὰ σπουδῆς δηλωθέντα, ἀλλ’ ὁ μὲν ὡς ἔτυχε\nμνησθεὶς οὐδὲν εἰς τὸ πεῖσαι τοῦ σιγήσαντος διήνεγκεν,\nὁ δὲ ἐσκεμμένως αὶ τῆς ὑποθέσεως ἀξίως εἰπὼν\nἅπαντα εἰσήνεγκεν.",
        "21":"ἔτι τοίνυν αὐτὸ τὸ πλῆθος\n τῶν ἀθροισθησομένων καὶ τὸ παντοδαπὸν ὅμιλον ἐπὶ\nτὴν ἀκρόασιν ἥξειν ἤλπιζον ὑμᾶς συμπαρακαλέσειν οὐχ\nἦττον αὐτοῦ τοῦ λέγοντος. ὡς αἱ μὶν ἀμάρτυροι φι-\nλοτιμίαι λυποῦσι τοὺς δώσοντας, καὶ ἃ προεῖτ’ ἄν τις\nπολλῶν συνειδότων, οὐκ ἔχων τοὺς εἰσομένους κρεῖτ-\n τὸν ἡγήσατο μὴ δοῦναι· ἃ δ’ ἂν ἐν πολλῷ τις θεάτρῳ\nπαρὰ τῶν συμβούλων ἀκούῃ, λογιζόμενος ὡς ἀπειθή-\nσας μὲν μὲν μυρίους ἔξει τοὺς κατηγόρους, εἴξας δὲ\nπεισθεὶς τοσούτους τοὺς ἐπαινέτας, τὸ μὲν φοβού-\n \n\n \nμένος, τοῦ δὲ ἐπιθυμῶν ψηφίζεται δι’ ὧν εἶναι δόξει\nβελτίων.",
        "22":"πόσους οἴεσθε νῦν τοὺς μὲν ἐκ Φοινί-\nκης, τοὺς δὲ ἐκ Παλαιστίνης, Αἰγυπτίους, Κυπρίους,\nἈραβίους, Κίλικας, Καππαδόκας, ὅθεν ἂν εἴπῃς, | \nἀκούειν καὶ τηρεῖν, τί μὲν ἐγὼ λέγω, πῶς δὲ \nὑμεῖς ἕξετε; δότε δὴ τούτοις τὴν ἀμείνω περὶ ὑμῶν\nοἴκαδε φήμην φέρειν, ὅτι ἡ πόλις ἡ Ἀντιόχου τῆς\nλαχούσης αὐτὴν Μούσης ἄξια καὶ φρονεῖ καὶ ψηφίζεται\nκαὶ πᾶν ὑπὲρ λόγων ἀνάλωμα κοῦφον ἡγεῖται καὶ\nοὔτε ψιλῆς οὔτε πεφυτευμένης χώρας οὔτ’ ἄλλου τῶν \nπάντων οὐδενὸς φείδεται, δι’ ὅτου φυλάξειν οἴεται\nπαρ’ αὑτῇ τὸ χρῆμα τῆς παιδείας.",
        "23":"ἀλλ’ ὁ λαμπρὸς\nἱπποτρόφος, Ἥλιε, καὶ ὁ τοὺς ἀθλητὰς ἐξ ἅπαντος\nἀγείρων μυχοῦ καὶ ὁ θηρίων πλῆθος ὠνούμενος καὶ\nτοὺς πρὸς ταῦτα μαχουμένους ἰχνεύων, ὧν ἕκαστον \nδιασείειν πέφυκε τῶν λειτουργούντων τὰς οὐσίας, νῦν\nφιλάργυρος, νῦν γλίσχρος, νῦν φιλοχρήματος, ἐν ᾧ\nτὸ μὲν κινδυνευόμενον λόγοι, τὸ δὲ σῶσαι τούτους\nδυνάμενον πλέθρα γῆς; μηδαμῶς. ἀλλὰ κἀκεῖνα ὥσπερ\nνῦν πραττέσθω καὶ ταῦτα ἐκείνοις προσέστω.",
        "24":"μὴ \n \n \n\n \nγὰρ ἴδοιμι παιδευτὰς ἐνθένδε πρὸς ἑτέραν ἀνιστα-\nμένονς πόλιν οὐ σεισμὸν φεύγοντας οὐδ ἄλλο τι τῶν\nδαιμονίων κακῶν, ἀλλ’ ἀπορίαν τροφῆς καὶ τὸ τὴν\nπρόνοιαν ἣν εἴχετε περὶ τοὺς λόγους ἐκλελύσθαι. οὔ-\n τοι φορητὸν οὐδὲ συγγνώμην ἔχον Καισαρέων Ἀντι-\nοχέας ἧττον εἶναι φιλολόγους δόξαι. ἐκεῖνοι σοφιστὴν\nὑμέτερον ἐπαγγελιῶν μεγέθει τὴν ἐλάττω πόλιν τῆς\nμείζονος ἔπεισαν ἀνθελέσθαι, καὶ νῦν ἔχει τὰς ὑπο-\nσχέσεις.",
        "25":"ἡμεῖς δὲ οὐδὲ μιμησόμεθα ταῦτα ὧν δι-\n δασκάλους εἶναι προσῆκε; μή, πρὸς τοῦ Μουσηγέτου\n τοῦ | πάντα ἐφορῶντος ἐγγύθεν, ὃν χρὴ νομίζειν\nοὐ διώκοντα νύμφην ἁμαρτόντα τοῦ σώματος ἀγαπῆσαι\nτὸν χῶρον, παίδων γὰρ ταῦτα μυθολογήματα, ἀλλ’\nεἰκὸς τοὺς ἀρχαίους οἰκήτορας μουσικὴν ἀσπαζομένους\n τῶν ἄλλων ὑπὸ τοῦ θεοῦ προκεκρίσθαι.",
        "26":"ζηλῶμεν\nδὴ τοὺς προγόνους, ὦ ἄνδρες, καὶ μιμώμεθα καὶ κατέ-\nχωμεν τὸν Ἀπόλλω τῇ περὶ λόγους σπουδῇ καὶ\nτους ὑπὲρ ὧν παρελήλυθα θεράποντας ἐκείνου καὶ\nφίλους οὐκ ἀτιμοτέρους τῶν κύκνων ἡγώμεθα, οἱ\n χώραν μὲν ἔχουσιν ἣν ἴστε καὶ προσηγορίᾳ τῇ νῦν\n \n \n \n\n \nκρατούσῃ στέργουσιν, ἦσαν δ’ ἄν, εἴπερ ἐβούλοντο,\nτοῦ παντὸς ἡγεμόνες, ὡς ἥ γε δύναμις πάρεστιν. \n 45. Ἄνευ δὲ τῆς τέχνης τί τῶν ἄλλων οὐκ ἂν δι-\nκαίαν αὐτοῖς παρασκευάσειεν εὔνοιαν; οὐχ ὁ μὲν πλέον\nἢ τριάκοντα ἔτη συνεχῶς ταλαιπωρούμενος ἀψοφητὶ \nτὰ λδιπὰ διεβίω μήτε ἐγκαλῶν μήτε ἐγκαλούμενος; ὁ\nδὲ τοῖς γνωριμωτάτοις συνοικήσας οὐδὲν οὔτε μικρὸν\nοὔτε μεῖζον ἐξελάλησε τῶν ἔνδον οὔτε ἠδίκησε πρε-\nσβυτἐραν φιλίαν θεραπεύων δευτέραν. ὁ δὲ δὴ τρίτος\nἀνδρεῖος μέν, οὐδαμοῦ δὲ ἄδικος, τηρῶν τὴν τάξιν \nἀκριβῶς καὶ τῶν πεπιστευκότων προκινδυνεύων. περὶ\nδὲ δὴ τοῦ νεωτάτου τί μεῖζον εἴποι τις ἂν ἢ ὅτι πρὶν\nἐκ παίδων ἐξελθεῖν, παίδων ἄρχων οὐδὲ συκοφάντῃ\nπαρέσχεν αἰτίαν; \n 46. Οὕτως οὖν καὶ δεινῶν εἰπεῖν καὶ χρηστῶν τὸν \nτρόπον οὐκ ἐπιμελήσεσθε οὐδ’ ἃ λαβεῖν αὐτῷ μοι\nβουλομένῳ τῶν πάντων οὐδεὶς ἂν ἀντεῖπε, ταῦτα\nτοις | ἐμοῦ βουλομένου δώσετε; φέρε γάρ, εἰ \nδιεξελθὼν ἐγὼ πάντα ὧν ὄντων μοι παρ’ ἑτέροις δεῦρ’\nἧκον καὶ ταῦτα ὁρῶν οὐκ ἀκίνδυνον τὴν ὁδόν, ἀντὶ \nτοίνυν τούτων, ἔφην, δότε μοι τῶν τῆς πόλεως\nκτημάτων, ᾗ νόμιμόν ἐστιν, οὕτω τις ἀγνώμων\nκαὶ θρασὺς καὶ βδελυρός, ὅστις ἀναστὰς καὶ δείξας\nαὑτὸν ἐκώλυεν ἄν; οὐκ οἴομαι. ἐμὲ τοίνυν οἴεσθε\n \n \n\n \nτήμερον τὸν ληψόμενον εἶναι κἂν δῶτε τούτοις, ἐμοὶ\nλέγετε δεδωκέναι. αὐτὸς πρὸς ἅπαντας ὁμολογήσω\nτετιμῆσθαι. τοῦτο τὸ ψήφισμα σεμνοτέρους ὑμᾶς\nποιήσει καὶ παρὰ πᾶσιν ὀνομαστούς, κἂν λυπῆταί τις\n τοῖς νῦν λόγοις, ἡσθήσεται τοῖς ἔργοις ὕστερον. \n 47. Εὔβουλε, σὲ πρῶτον ὁ καιρὸς καλεῖ. Ἀργυ-\nρίου καὶ παῖ καὶ πάτερ, μίμησαι τὸν πρεσβύτερον.\nτόν γε μὴν ἐμὸν ἀνεψιὸν αὑτοῦ χρὴ νομίζειν εἶναι\nτὴν γνώμην. κινείτω μὲν Ἱλάριον ἡ φιλοσοφία τοῦ\n γένους, κινείτω δὲ Λητόϊον ἡ τῆς προσηγορίας αἰτία.\nσὺ δὲ ἐν μουσείοις ἔτι τρεφόμενος κἂν ἄκλητος ἀμύ-\nνοις, Ἀρσένιε. καὶ τῷ θήσοντι δὲ τὰ Ὀλύμπια δεῖ\nμέλειν, ὅπως εἰς τότε τοὺς ἐροῦντας εὕρῃ. καὶ τί δεῖ\n καθ’ | ἕκαστον ὀνομάζειν; ὁπόσοι γὰρ πληροῦτε\n τὴν βουλήν, πάντες ἔχετε τοῦ βοηθεῖν λόγοις ἀνάγκην\nαὐτὸ τὸ κεκτῆσθαι λόγους. \n 48. Ὡς οὖν εἰδότος ἐμοῦ καὶ τοὺς ἃ δεῖ ψηφιζο-\nμένους ἐπαινεῖν καὶ περὶ τῶν ἐναντιουμένων ἃ προσ-\nήκει γράφειν, ἐξ ὧν τήν τε πόλιν ὀνήσετε καὶ τοῖς\n λογίοις χαριεῖσθε θεοῖς, ἕλεσθε. \n \n \n"
    },
    "work":"orationes 31",
    "original-urn":"urn:cts:greekLit:tlg2200.tlg00431.opp-grc1",
    "edition":"Libanius, Orationes 31"
}
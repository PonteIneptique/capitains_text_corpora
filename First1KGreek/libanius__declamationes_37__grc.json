{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00537.opp-grc1-simple",
    "text":{
        "0":"\n\n \n\n XXXVII. \n\n Πλούσιος ἀριστεύσας ᾔτησεν εἰς τὴν δωρεὰν\n\nτοὺς φυγάδας ἐπανελθεῖν. αὖθις ἀριστεύσας\n\nᾔτησε τοὺς ἀτίμους ἐντίμους γενέσθαι. τρίτον\n\nἀριστεύσας καὶ δεσμωτῶν αἰτησάμενος λύσιν\n\n τυραννίδος ἐπιθέσεως ὑπὸ ῥήτορος κρίνεται. \n\n Μελετῶμεν τὸν φεύγοντα. \n\n ὁ μὲν εὐσεβής, ὦ δικασταί, καὶ φιλάνθρω-\n\nπος δῆμος ἀμφότερά μου θαυμάζει καὶ δικαίως τήν τε\n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nκατὰ τῶν πολεμίων ἀνδρίαν καὶ τὴν ὑπὲρ τῶν ἀτυ-\n\nχούντων ἐπαγγελίαν. οὐ γὰρ κακίας τὴν αἴτησιν ἐ̓λεγ-\n\nχον, ἀλλ’ ἀρετῆς ἐπίδειξιν ἔκρινεν. ὅθεν αἰτοῦντος\n\nἤκουε μὲν εὐμενῶς, ἐδίδου δὲ ἀνυπόπτως τὴν χάριν\n\nκαὶ προθυμότερος τοῦ λαμβάνοντος ἦν τὴν ἐκ τοῦ \n\nπράγματος ὠφέλειαν κρίνων.",
        "1":"ἐπειδὴ δ’ ὁ σοφὸς οὗτος\n\nκαὶ τῷ λόγῳ δημοτικὸς κατηγορεῖ μὲν ἐμοῦ, φθονεῖ\n\nδὲ τοῖς εὐτυχοῦσι, μισεῖ δὲ τὴν ὁμόνοιαν καὶ τυραν-\n\nνίδος ὑποψίαν ἐμβάλλει κατὰ τοῦ τοσαύτην τῆς ψυχῆς\n\nδεδωκότος τὴν πεῖραν, ἓν ἔτι μοι λείπεται πρὸς τὴν \n\nτῆς ἀριστείας ἀμοιβήν, ψῆφος δικαστῶν ἀκριβὴς οἷος\n\nἔσομαι πολίτης ἐξ ὧν περὶ τοὺς κινδύνους ἐγενόμην\n\nἀναζητοῦσα καὶ τοσοῦτον | τοὺς συκοφάντας μι- \n\nσοῦσα ῥήτορας ὅσον ἐγὼ τοὺς ἀλιτηρίους ἀποστρέφο-\n\nμαι δυσμενεῖς. \n\n 3. Ὁ μὲν οὖν κατήγορος μόνοις ἀεί με σχολάζοντα\n\nτοῖς ὅπλοις εἰδὼς καὶ γραφὰς οὔτε γραψάμενον οὔτε\n\n \n\n \n\n \n\n\n\n \n\n\n\nφυγόντα πώποτε μεγάλαις ἥκει τὸν νοῦν ἀναρτήσας\n\nἐλπίσι καὶ νικᾶν σοφιζόμενος οἴεται πάντως ὃν οὐδὲ\n\nμιμεῖσθαι μαχόμενος ἤθελεν. ἐγὼ δὲ βῆμα καὶ δικαστὰς\n\nἄρτι πρῶτον ἰδὼν μᾶλλον ἢ οὗτος τεθάρρηκα.",
        "2":"εἰ\n\n μὲν γὰρ ἕτεροι μὲν οἱ τότε τιμήσαντες, ἄλλοι δὲ οἱ\n\nνῦν δικάζοντες ἦσαν καὶ οὔτε τῆς δι’ ἡμᾶς ἀσφαλείας\n\nοὔτε τῆς εἰς ἐμὲ μετείχετε ψήφου., εἰκότως ἂν εὐλα-\n\nβούμην μὴ μελέτην οὗτος καὶ βίον ἔχων τὰ δικαστήρια\n\nπεριέσται ῥᾳδίως τοῦ μηδὲν ἕτερον τέως ἢ πολεμίους\n\n νικᾶν ἐγνωκότος· ἐπειδὴ δὲ μέρος ὑμεῖς μοι τοῦ τετι-\n\nμηκότος γεγόνατε δήμου καὶ τὰς ἐμὰς ἀεὶ μετὰ τῶν\n\nἄλλων ᾄδετε νίκας, οὐκ εὐλαβοῦμαι τοῦ κατηγόρου\n\nτὴν τέχνην, οὐ δέδοικα γλῶτταν γενναίαν ψευδεῖς\n\nἔχουσαν λογισμούς. \n\n 5. Οἱ μὲν οὖν ἄλλοι τῶν ἀριστέων σιτήσεως τυχεῖν\n\nἢ ἀτελείας δεόμενοι ἑαυτούς, οὐ τὴν παρέχουσαν ὠφε-\n\nλεῖν σπουδάζουσι πόλιν καὶ μόνοι τοῦ γέρως ἀπολαύ-\n\nουσιν ὡς μόνοι τῶν δεινῶν μετασχόντες κινδύνων·\n\n \n\n \n\n\n\n \n\n\n\nἐγὼ δὲ τοὺς ταῦτα ποιοῦντας οὐκ αἰτιώμενος ἑτέραν\n\nἐτράπην καὶ δωρεὰς ᾔτουν, ἐξ ὧν ἐμοὶ μὲν ἔχειν οὐδὲν\n\nἐγίνετο πλέον, οἶ δὲ ἀτυχοῦντες εὐδαιμόνουν πολῖται,\n\nκαλὸν εἶναι νομίζων καὶ τοῖς ἡμετέροις ἤθεσι πρέπον\n\nτοὺς παρὰ τὴν μάχην γενναίους μεγαλόφρονας παρὰ \n\nτὸν τῆς εἰρήνης εἶναι καιρὸν καὶ τοὺς πολλῶν ἡμᾶς\n\nἀπαλλάξαντας κινδύνων τοὺς ἰδία πταίσαντας ἐπ-\n\nανορθοῦσθαι πολίτας. παντὸς μὲν οὖν διὰ ταῦτα κατε-\n\nφρόνησα κέρδους καὶ οὐ μεταμέλει μοι τῆς εὐβουλίας,\n\nπεριέστησε δέ μοι τὸ πρᾶγμα συκοφάντης ἄνθρωπος \n\nκαὶ κακίας ἔλεγχον ποιεῖται τὰ φιλανθρωπίας γενόμενα\n\n| χάριν. \n\n 6. Ἐβουλόμην μὲν οὖν μήτε τῶν τῆς πόλεως ἔτι\n\nμνησθῆναι κακῶν μήτε τοῖς εὖ παθοῦσιν ὀνειδίσαι\n\nτὴν χάριν μικροψύχου νομίζων ἀνδρὸς εἶναι καὶ ἀπει- \n\nροκάλου τὸ πρᾶγμα· νῦν δὲ ἡ πονηρὰ τούτου βουλὴ\n\n \n\n \n\n \n\n \n\n\n\n \n\n\n\nκαὶ ἡ παράδοξος κατ’ ἐμοῦ τῆς τυραννίδος γραφὴ\n\nἀναγκάζει με συντόμως τά τε περὶ τὸν πόλεμον ὅπως\n\nεἶχεν εἰπεῖν καὶ μεθ’ ἧς ταῦτα ᾔτουν διηγήσασθαι\n\nγνώμης. ἔχει γὰρ οὕτως. \n\n 7. Παλαί’ παρ’ ἡμῖν, ὦ δικασταί, φορὰ πονηρῶν\n\nκαὶ δωροδόκων καὶ οἷος οὗτος γέγονε ῥητόρων οἳ\n\nμικρὰς ἔχοντες κατὰ τῶν πολιτῶν ἀφορμὰς εἰς ὕψος\n\nτὰς αἰτίας ἦγον, θορύβου δὲ καὶ κραυγῆς ἀεὶ τὰς ἐκ-\n\nκλησίας πληροῦντες τῶν ὁρίων ἐλαύνειν ἔξω τὸν δῆ-\n\n μον τοὺς οὐδὲν ἢ μικρὸν λυπήσαντας ἔπειθον τῇ τῶν\n\nκρειττόνων μεταστάσει τὰς πρώτας ἔχειν αὐτοὶ τιμὰς\n\nτῆς πολιτείας ἐλπίζοντες. ὧς δὲ οἱ μὲν τοὺς γενναίους\n\nκαὶ μεγαλόφρονας ἤλαυνον πολίτας, ἐκηρύττετο δὲ\n\nτοῖς πολεμίοις τὸ πρᾶγμα, ἐλάνθανε δὲ αὐτοὺς τῶν\n\n γινομένων οὐδέν, τότε πρῶτον μεγάλας κατὰ τῆς πό-\n\nλεως ἔσχον ἐλπίδας, ὅτε τοὺς ἀμύνοντας οὐκ εἶχεν ὁ\n\nδῆμος, ὅτε τῶν διωκόντων πλείους ἦσαν οἱ φεύγοντες. \n\n 8. ἐπέρρωσε μὲν οὖν τοὺς δυσμενεῖς ἡ μεγάλη τῆς\n\nπόλεως ἄνοια τῇ πολλῇ τῶν φυγάδων ἐρημίᾳ κατα-\n\n φρονεῖσθαι τοὺς λειπομένους ποιοῦσα, ὡς δὲ οἱ μὲν\n\nκατελθεῖν διὰ τοὺς ἔνδον συκοφάντας κατέδεισαν, οἱ\n\n \n\n \n\n \n\n\n\n \n\n\n\nδὲ ἐξελθεῖν διὰ τοὺς περικαθημένους ἔφριττον δυσμε-\n\nνεῖς, πρῶτος τῶν πολιτῶν ὡπλιζόμην καὶ τοῖς πολλοῖς\n\nἀρετῆς ἐφάνην εἰκών. συρραξάντων δὲ ἡμῶν τοῖς\n\nἐπελθοῦσιν ἀσπὶς μὲν τέως ἀντέκρουεν ἀσπίδι, χρησι-\n\nμώτερα δὲ ἡμῖν τῶν βελῶν ἦσαν τὰ ξίφη.",
        "3":"καὶ πολ- \n\nλακὶς μὲν αὐτοὶ παρ’ ἡμῶν, πολλάκις δὲ ὐπ’ ἐκείνων\n\nἡμεῖς ἠλαυνόμεθα, ἐνδεδωκότων δὲ τῶν σὺν ἐμοὶ καὶ\n\nτὴν ἐπὶ τὸ τεῖχος περισκοπούντων ὁδὸν μόνος λοιπὸν\n\nκατὰ πάντων ἐχώρουν, μόνος τὴν πυκνὴν τῶν πολε-\n\nμίων διέρρηξα φάλαγγα. καὶ θαρρεῖν μὲν αὖθις τοὺς \n\nἐμοὺς διὰ τὴν ἐμὴν ἐποίουν ἀνδρίαν, οἱ δὲ τότε ὧς\n\nἐφ’ ἕρμαιον ἥκοντες οὐ μεθ’ ὁμοίου τοῦ σχήματος\n\nἀνεχώρουν, ἀλλ’ οἱ μὲν ἔπιπτον, οἱ δὲ ἡλίσκοντο, οἱ\n\nδὲ τὸν | περὶ τῆς ψυχῆς ἔθεον δρόμον ἐκ πολλῶν \n\nὀλίγ’ οἱ καὶ πολλοὶ κατ’ ὀλίγους καὶ οὗ δυνατὸν ἦν \n\nδραπετεύοντες.",
        "4":"θυμοῦ μὲν οὖν ἡ πέμψασα πόλις\n\nἐνεπίμπλατο μείζονος οὐχ ὅσους ἔπεμψεν οὐδὲ οἵους\n\nἤλπιζεν ἀπολαβοῦσα τοὺς ἑαυτῆς, ἐκκλησίαν δὲ ὁ δῆ-\n\nμος μετὰ τὴν νίκην ἐποίει καὶ περὶ τῆς ἐμῆς ἐβουλεύε-\n\nτο δωρεᾶς. καλοῦντος δέ με τοῦ κήρυκος τῇ κοινῇ τοῦ \n\nδήμου φωνῇ καὶ λαβεῖν ὅσα ἤθελον ἐπιτρέποντος οὐ\n\n \n\n \n\n \n\n\n\n \n\n\n\nστεφάνους ἔχειν, οὐκ ἀτέλειαν ἤθελον, οὐ χαλκῆς τυ-\n\nχεῖν ἐδεόμην εἰκόνος, ἀλλ’ ἐπειδή μοι προσδοκώμενος\n\nαὖθις ἔμελε πόλεμος καὶ φήμη πονηρὰ καὶ πολεμίων\n\nἰσχὺς πανταχόθεν ἀγειρομένων, τοῦ μὲν πολλοῦ κατε-\n\n φρόνησα κέρδους, τῆς δὲ κοινῆς ἀσφαλείας ἀντεποιού-\n\nμην καὶ μίαν εἶδον σωτηρίας ὁδὸν μηδένα εἶναι τῆς\n\nπόλεως ἔξω μηδὲ τοὺς διὰ συκοφαντίαν φεύγοντας\n\nπροσθήκην ἐᾶν τοῖς πολεμίοις γενέσθαι μεγάλην.",
        "5":"διὰ\n\nταῦτα φιλανθρώπου τυχεῖν ἠξίωσα ψήφου ἀνδρῶν εὐ-\n\n χόμενος τὴν πόλιν μᾶλλον γενναίων ὁρᾶν γέμουσαν\n\nἢ πλούτου μείζονος τὴν ἐμὴν ἀπολαύουσαν οἰκίαν. καὶ\n\nοὐκ ἐγὼ μὲν οὕτ’ ὡς, ἐμέμφετο δέ μου τὴν κρίσιν ὁ\n\nδῆμος, ἀλλὰ τῆς περὶ τὸν πόλεμον εὐψυχίας λαμπρο-\n\nτέραν τὴν περὶ τῆς δωρεᾶς ἐνόμιζεν αἴτησιν καὶ διὰ\n\n ταῦτά με μόνον εὔνουν, μόνον φιλόπολιν, μόνον ἐκά-\n\nλει δημοτικόν.",
        "6":"ὧς δὲ πλήρης ἦν τῶν οἰκείων ἡ\n\nπόλις, τοὺς μὲν φυγάδας ὁ δῆμος ὁρῶν τῆς ἔχθρας\n\nἐπελανθάνετο καὶ πολίτας ἐκάλει χρηστούς, οἱ δὲ τὴν\n\nμέλλουσαν ἰδεῖν ηὔχοντο μάχην ἀμοιβὴν τῆς εὐεργεσίας\n\n τὴν προθυμίαν εἰσφέρειν σπουδάζοντες. φανέντος δὲ\n\nτοῦ καιροῦ καὶ τῶν πολεμίων ἡμᾶς αὖθις ἐπιτρεχόν-\n\nτων καὶ μείζονα λυπεῖν ὧν ἔπαθον ἐλπιζόντων πρῶτοι\n\n \n\n\n\n \n\n\n\nτῶν πυλῶν ἔξω, πρῶτοι τῶν γενναίων ὁρμήσαντες\n\nπολιτῶν ἐπὶ τοῦ τῆς φάλαγγος ἔστησαν μετώπου.",
        "7":"μό-\n\nνους δὲ ὁρῶν αὐτοὺς τῆς ἐμῆς προαιρέσεως μιμητὰς\n\nτούτοις ἐπέταττον, μετὰ τούτων ἠγωνιζόμην τοσοῦτον\n\nαὐτῶν ἀρετῇ καὶ δρόμῳ προέχων ὅσον ἐκεῖνοι τῶν \n\nἄλλων. δευτέρας | δὲ οἱ πολέμιοι σφαλέντες ἐλ- \n\nπίδος ἀνεχώρουν μέν, οὐ μετεμέλοντο δέ, ἀλλ’ ὥσπερ\n\nοἱ περὶ τὴν παλαίστραν ἀγωνιζόμενοι τὴν τρίτην ἰδεῖν\n\nἀνέμενον πεῖραν καὶ τὸν αὐτὸν καθ’ ἡμῶν θυμὸν μετὰ\n\nμείζονος εἶχον παρασκευῆς καὶ δυοῖν ἑαυτοῖς ὡρίζοντο \n\nθάτερον, ἢ τὴν ἡμετέραν θᾶττον ἑλεῖν ἢ μηκέτι πρὸς\n\nτὴν οἰκείαν ἐπανελθεῖν.",
        "8":"ἐμοὶ μὲν οὖν ἡ πόλις τὸ\n\nγέρας αὖθις κατ’ ἐξουσίαν ἐδίδου καὶ τὰς πολλὰς\n\nκατέλεγε δωρεὰς κρίνειν με τὸ καθ’ ἡδονὴν ἐπιτρέ-\n\nπουσα. ἐγὼ δὲ πεῖραν τῆς ἀγαθῆς ἔχων αἰτήσεως καὶ \n\nὅσα τὸν δῆμον οἱ κατελθόντες ὤνησαν φυγάδες ἡδέως\n\nλύειν τὰς τῶν πολιτῶν ἐσπούδαζον ὕβρεις. ὁρῶν γὰρ\n\nὅτι πολλοὶ τῶν μεγάλα πράττειν ὑπὲρ τῆς πόλεως εἰ-\n\nδότων καὶ πολλὴν τῆς εἰς τὸν δῆμον εὐνοίας δειξάν-\n\nτων τὴν πεῖραν ἄτιμοι μὲν ἐξ ἐντίμων, ἄδοξοι δὲ ἐξ \n\nἐνδόξων γεγόνασι καὶ τὴν προθυμίαν ἡ ὕβρις ἀνέ-\n\nκοπτε, μίαν πάλιν τῆς ἀριστείας ᾔτησα δωρεὰν τοὺς\n\n \n\n\n\n \n\n\n\nδιὰ συκοφαντίαν ἀτίμους τῆς ἀρχαίας ἀπολαύειν αἰ-\n\nδοῦς καὶ μηδὲν τῶν ἄλλων διαφέρειν τοὺς ἐκ τῶν\n\nαὐτῶν γεγονότας, ἀλλὰ κοινωνοὺς εἶναι νόμων ἅμα\n\nκαὶ πολιτείας καὶ μάχης. ἐπαινεσάντων δὲ πάντων καὶ\n\n φιλόπολιν αὖθίς με διὰ ταῦτα καὶ δημοτικὸν ὀνομα-\n\nζόντων ἐλύετο μὲν θᾶττον ἡ ἀτιμία, προθυμότεροι δὲ\n\nἦσαν οἱ τιμηθέντες πάντα λοιπὸν σὺν ἡμῖν ἀγαπῶντες\n\nποιεῖν τε καὶ πάσχειν.",
        "9":"θαρρήσαντες δὲ μᾶλλον\n\nἡμεῖς καὶ μίαν ἐν πᾶσιν ὁρῶντες σπουδὴν οὐκέτι τὰς\n\n τῶν πολεμίων ἰδεῖν ἀνεμείναμεν ἐφόδους οὐδ’ ἐν ἐκεί-\n\nἐκείνοις εἶναι παρέσχομεν τὸ ποιεῖν ἡμᾶς, ὅταν ἐθέλωσιν,\n\nἀνδρείους, λογιζόμενοι δὲ καλῶς ὡς οἱ τοῖς πρώτοις\n\nστρατεύσασιν ἀντεπιόντες καὶ τοὺς κινδύνους εἰς τὴν\n\nἐκείνων μεταστήσαντες γῆν τὴν ἐκ τῆς ἀνδρίας δόξαν\n\n μετὰ τῆς τοῦ δικαίου λαμβάνουσι μοίρας καὶ τὴν ἀρε-\n\nτὴν ἄμεμπτον αὐτοῖς ἡ πρώτη δείκνυσιν ἔφοδος, ταῦ-\n\nτὰ εἰδότες ἐπὶ τὴν ἐκείνων ὡρμήσαμεν γῆν μείζονι δι-\n\nδάξαι πείρᾳ τοὺς ἀνοήτους σπουδάζοντες οἵαν θήραν\n\n μετῆλθον.",
        "10":"οἱ δέ, κατέπληττε \\ γὰρ αὐτοὺς νεότης\n\n ἄοκνος πρόφασιν ῥᾳθυμίας οὐκ ἔχουσα, μικρὸν εἰς χεῖρας\n\nἐλθόντες ἐπὶ πόδα ἀνεχώρουν ὥσπερ τινὰ Γοργὼ τὴν\n\n \n\n \n\n \n\n \n\n\n\n \n\n\n\nἐμὴν ὁρῶντες ἀσπίδα. ἐπειδὴ δὲ πᾶσα μὲν αὐτῶν κατ-\n\nείληπτο χώρα, φεύγειν δὲ οὐδὲ βουλομένοις ἐνῆν,\n\nμηχανήματα δὲ ἡμῖν ἡτοίμαστο καὶ κατὰ τοῦ τείχους\n\nὁ πόλεμος ἦν, ἔγνωσαν ὅπερ ἐχρῆν. πρεσβεῖαι γὰρ\n\nεὐθὺς πρὸς ἡμᾶς καὶ λόγοι ταπεινοὶ καὶ φρόνημα μέ- \n\nτρίον καὶ πολλαὶ τῶν ταῦτα πεισάντων αὐτοὺς ποιεῖν\n\nἦσαν κατηγορίαι.",
        "11":"ἡμεῖς δέ, φιλάνθρωπος γὰρ καὶ\n\nπρὸς ἐκείνους ὁ δῆμος, τοὺς ἀπὸ τῶν τειχῶν προτει-\n\nνομένους ἠλεήσαμεν παῖδας, τοὺς πολλοὺς τῶν πατέ-\n\nρων ᾠκτείραμεν θρήνους καὶ νεότητος ἐφεισάμεθα \n\nδυστυχοῦς ἐξ ἀβουλίας πάλαι θρασυνομένης. γενομέ-\n\nνων δὲ τῶν σπονδῶν καὶ τοῦ δήμου λαμπρῶς διὰ τὴν\n\nἐμὴν πάλιν ἀναχωρήσαντος νίκην τρίτος ἡμῖν περὶ\n\nδωρεᾶς ἐγίνετο λόγος καὶ ὁ περὶ τοῦ γέρως ἀνεγι-\n\nνώσκετο νόμος.",
        "12":"καί τις τῶν ἐν μέσῳ καθημένων \n\nτοιούσδε πρὸς ἐμὲ διεξήρχετο λόγους· ἡμεῖς, ὦ γεν-\n\nναιότατε, πολλὰ καὶ καλὰ παθόντες ὑπὸ σοῦ\n\nοὐδὲν τέως τὸν σὸν ὠφελήσαμεν οἶκον οὐδὲ\n\nδωρεὰν ἔσχες, ἀλλὰ μόνος τῶν ἀριστέων μεγάλα\n\n\n\n \n\n \n\n\n\n \n\n\n\nμὲν ἡμᾶς ἐκ τῆς ἀνδρίας, μείζονα δ’ ἐκ τῶν\n\nαἰτήσεων ὤνησας τοσαύτην προσθήκην ἀνδρῶν\n\nταῖς τῆς πόλεως παρασχόμενος χρείαις. οὓς γὰρ\n\nἀπατώμενος ὁ πᾶς ἤλαυνε δῆμος, μόνος σωφρο-\n\n νῶν ἐπανήγαγες καὶ νῦν τρίτην σοι χάριν ὑπὲρ\n\nτρίτης ὀφείλομεν ἀριστείας. οὐκοῦν χρήματα\n\nαἴτει. ἀτέλειαν λάμβανε. τὰ χρησιμώτατά σοι\n\nλοιπὸν σκόπει τῆς πόλεως δῶρα. πλουτεῖ διὰ\n\nσὲ σωμάτων ἡ πόλις. πλουτείτω σοι μᾶλλον καὶ\n\n δι’ ἡμῶν χρημάτων ὁ οἶκος.",
        "13":"ἐγὼ δὲ ταῦτα\n\n | καὶ πάλαι σκοπῶν καὶ τότε ἀκούσας οὐδὲν μᾶλ-\n\nλον τῆς ἐμῆς ἐφρόντιζον οἰκίας οὐδ’ ὅπως πλέον ἔξω\n\nτι προὐνοήθην, ἀλλ’ ἀρκοῦντα πλοῦτον νομίζων ὅσα\n\nμοι τύχη δικαία καὶ προγόνων εὔλογος δέδωκε κλῆρος,\n\n ταῦτα μὲν καὶ τὰ τοιαῦτα διέπτυον, τὸ δὲ λεῖπον τῇ\n\nκοινῇ τῆς πόλεως εὐδαιμονίᾳ ζητῶν τῶν δεσμῶν τοὺς\n\nπαρὰ τὸ οἴκημα ταλαιπωροῦντας ἀφῆκα οὐ τὰς ἐκεί-\n\nνων ἀποδεξάμενος πράξεις οὐδὲ δορυφόρους ἔχειν αὐ-\n\nτοὺς ἐπὶ τῆς καλῆς τυραννίδος ἐλπίζων ἀλλὰ σκοπῶν,\n\n ὅπερ εἰκός, ὡς πονηρὰ φύσις ἀνελπίστου τυχοῦσα συγ-\n\n \n\n \n\n\n\n \n\n\n\nγνώμης δυσωπεῖται τὴν χάριν καὶ μεταβάλλει τοὺς\n\nτρόπους καὶ μετανοεῖν οὐκ ἐᾷ τοὺς τιμήσαντας. \n\n 20. Λαβόντος δέ μου καὶ ταύτην παρὰ τοῦ δήμου\n\nτὴν χάριν καὶ πολλῶν πάλιν ἀναπεπνευκότων δι’ ἐμὲ\n\nπολιτῶν οἱ μὲν ἄλλοι πάντες τὴν ἐμὴν ἐθαύμαζον \n\nμεγαλοψυχίαν καὶ τοιοῦτον ἔφασκον οὔπω πολίτην\n\nἰδεῖν, μόνος δὲ ὁ βάσκανος οὗτος περιστρέφει τὰ πράγ-\n\nματα καὶ τυραννίδος ὑποψίαν ἐμβάλλει τὴν ὑπὲρ τῶν\n\nἀτυχούντων σπουδὴν ἔλεγχον τῆς κατὰ τῶν εὐτυχούν-\n\nτων ἐπιβουλῆς ποιεῖσθαι νομίζων",
        "14":"φθόνος μὲν οὖν \n\nαὐτὸν ταῦτα λέγειν πικρός, οὐκ ἀγαθὴ τῆς πόλεως\n\nκεκίνηκε πρόνοια. τί γάρ με μὴ ταύτην ἐπὶ τῶν φυ-\n\nγάδων τὴν κατηγορίαν ἐγράψατο; τί δὲ μὴ ἐπὶ τῶν\n\nἀτίμων φιλόπολις ἐφάνη κατήγορος; ἀλλὰ τοὺς μὲν\n\nἐπανελθόντας, τοὺς δὲ τιμωμένους ὁρῶν ἐκαρτέρει. \n\nοὐκοῦν τὴν νῦν βασκανίαν ἡ τότε σιωπὴ διελέγχει καὶ\n\nμόνοις ἄχθεσθαι τοῖς δεσμώταις δοκεῖ ἀθρόα νῦν ἄγων\n\nεἰς μέσον ἃ κατὰ διαφόρους μοι πέπρακται χρόνους; \n\n 22. Ἀλλὰ τοὺς πονηροτάτους, φησί, τῆς τι-\n\nμωρίας ἐλευθερῶν τῆς τιμωρίας βεβαιοῖς τὴν \n\n \n\n \n\n \n\n\n\n \n\n\n\nὑπόνοιαν. τί τὸ μέλλον, συκοφάντα, μαντεύῃ εὔη κακῶς\n\nπαρὸν τὸ φθάσαν ἐξετάζειν καλῶς; τίς δὲ τῶν σῶν\n\nἀνέξεται λόγων παῖδας ἐλευθέρους δι’ ἐμὲ καὶ σωφρο-\n\n νοῦντα γύναια | καὶ θαρροῦσαν βλέπων νεότητα;\n\n",
        "15":"ἐγὼ μὲν οὖν ἔλεγχον ἔχω τῆς γνώμης τὰ τρόπαια,\n\nσὺ δὲ ἐκ ποίας με ταῦτα νοσεῖν ἐπιθυμίας ὑπολαμβά-\n\nνεις; πόθεν δὲ τυραννίδος ἔρως τοιαύτης ἐκράτει ψυ-\n\nχῆς; τῆς παρὰ πάντων χάριν, νὴ Δία, τιμῆς; ἀλλ’\n\nἑκούσιος εὔνοια πόλεως ἀναγκαίας αἱρετωτέρα τιμῆς\n\n καὶ εὔλογος αἰδὼς λαμπροτέρα πικροῦ νενόμισται φό-\n\nβου ὁ μὲν γὰρ μόνῃ τῇ τύχῃ κρατῶν καὶ τὴν ὠμό-\n\nτητα καλὸν τῆς ἀρχῆς νομίζων ἐνέχυρον δεδιὼς πολι-\n\nτεύεται καὶ τρέμων καὶ ἀεί τι παθεῖν προσδεχόμενος\n\nὅμοιον, ὁ δὲ τοὺς πολλοὺς ταῖς εὐεργεσίαις καταδου-\n\n λούμενος καὶ φρόνημα ἔχων ὑπὲρ μὲν τῆς πόλεως μέ-\n\nγα, πρὸς δὲ αὐτὴν ἴσον ἀμετάθετον ἔχει τὴν εὔνοιαν\n\nἀεὶ τῆς μνήμης ἀνανεούσης τὴν χάριν. πολλὴ γοῦν μοι\n\nπαρὰ πᾶσιν ὑπῆρχεν αἰδὼς καὶ προσηγορίας ὰπήλαυον\n\n \n\n \n\n \n\n \n\n\n\n \n\n\n\nἐντίμου τῶν πολιτῶν τοὺς μὲν εἶναι, τοὺς δὲ καὶ εὖ\n\nεἶναι πεποιηκώς.",
        "16":"ἀλλ’ οὐ τιμῆς ἕνεκα, πλούτου δὲ\n\nμείζονος χάριν πρὸς τὴν ἀκρόπολιν ἔβλεπον; καὶ πῶς\n\nοὐκ ἄλογον διδόμενον μὲν παρὰ τῆς πόλεως ἀποστρέ-\n\nφεσθαι πλοῦτον, οὐκ ὄντα δὲ ἐλπίζειν; ἀλλ’ οὐ διὰ \n\nταῦτα; ἀλλὰ διὰ τί με τυραννίδος ἐρᾶν ὑπολαμβάνεις;\n\nτοὺς μισοῦντάς με κολάζειν ἐβουλόμην πολίτας; καὶ\n\nτίς ἀριστέα μισεῖν ποτε πλὴν τῆς σῆς ἀναιδείας ἐτόλ-\n\nμησε; τίς οὐ δεσπότην ἄλυπον ἡγεῖται τὸν πολλῶν\n\nκινδυνεύοντα χάριν;",
        "17":"ἐμοὶ μὲν οὖν πλείους τῶν \n\nπαρὰ τῆς ἐκκλησίας ἐγκωμίων οἶ παρὰ τῶν οἰκείων\n\nἐτύγχανον ἔπαινοι καὶ φθόνος οὐκ ἐνίκα τὴν εὔνοιαν,\n\nἐξετάσωμεν δ’, εἰ δοκεῖ, καὶ τὰς τῶν δι’ ἐμοῦ τετιμη-\n\nμένων βουλάς, πότερον ἀεὶ τοῖς ἐμοῖς ἀκολουθεῖν ἤθε-\n\nλον λογισμοῖς ἢ στρατηγοῦντι μὲν ἠκολούθουν, τυραν- \n\nνεῖν δ’ οὐκ ἐπέτρεπον. εἰ μὲν γὰρ τὴν ἀσπίδα ῥίψας\n\nἢ δίκην ἀσεβείας ἁλοὺς σωθῆναι ταῖς τούτων ἐδεόμην\n\nφωναῖς καὶ ἴσην ἀπῄτουν τὴν χάριν, πάντα | αὐ- \n\nτοὺς ᾤμην προθύμως ποιεῖν τὴν ἐκ τῆς ἀχαριστίας\n\nφεύγοντας μέμψιν· εἰ δὲ δικαίας εὐεργεσίας αἰσχρὰν \n\nἀπῄτουν τὴν ἀμοιβὴν καὶ δημοτικῆς αὐτοὺς ὕβρεως\n\n \n\n \n\n \n\n \n\n \n\n \n\n\n\n \n\n\n\nἀπαλλάξας τυραννικῆς ἔπειθον δουλείας ἀνέχεσθαι,\n\nπόσοι τὴν ἐμὴν κατέλευον κεφαλήν, πόσοι τὰ ξίφη\n\nκατὰ τῆς ἐμῆς ὤθουν πλευρᾶς. καὶ τὸ δικαίως προσῆν.\n\nδευτέροις γὰρ περιπίπτειν οὐκ ἐζήτουν κακοῖς οἱ τῶν\n\n πρώτων μόλις ἀπαλλαγέντες. \n\n 26. Ὅτι μὲν οὖν τυραννίδος ἔχειν ἀρχὴν οὔτε ἤθε-\n\nλον οὔτε βουλομένῳ παρῆν, ἑτέρας ὁ λόγος οὐ δεῖται\n\nπροσθήκης· εἰ δὲ δὴ καὶ τὰ μάλιστα ταύτην εἶχέ μου\n\nτὴν νόσον ἡ γνώμη καὶ τὴν ἀκούσιον ἀρχὴν τῆς ἐκου-\n\n σίου προετίμων εὐνοίας, πολλῶν ὅπλων πρὸς ταῦτα\n\nκαὶ μεγάλης ἐδεόμην παρασκευῆς. ποίας οὖν ἐμὰς κατὰ\n\nτὴν πόλιν κεκρυμμένας εὗρες ἀσπίδας; ποῦ μοι τῶν\n\nτόξων αἱ ἀποθῆκαι; ποῦ δὲ τὰ πολλὰ συνέκλεισα βέλη;\n\nὅλον εἰσελθών, ἄνθρωπέ, μου περισκόπει τὸν οἶκον\n\n κἂν τοῦδε πλέον τοῦ θώρακος εὕρῃς, ἔδειξας τὴν τυ-\n\nραννίδα, φεῦ, ὢ τῆς πόλεως, οὐ μάτην ἐφάνης σοφὸς\n\nἀναμφίλεκτον εὑρὼν τῶν ἐμῶν ἀπορρήτων τὸν ἔλεγχον.\n\nταῦτα μὲν γὰρ σαφῆ τυραννίδος τεκμήρια, ταῦτα τῶν\n\nκεκτημένων ἐλέγχει τοὺς τρόπους· εἰ δὲ τούτων εἰπεῖν\n\n \n\n \n\n \n\n\n\n \n\n\n\nἔχεις οὐδέν, παῦσαι λοιπὸν ἐμοὶ μείζονα μὲν τῆς δυ-\n\nνάμεως, ἐναντία δὲ τῇ βουλήσει προβαλλόμενος. \n\n 27. Ἀλλ’ ἑτέραν, φησίν, αἰτεῖν ἔδει σε δω-\n\nρεάν. καὶ πόθεν ἦν μοι τοσαῦτα τῷ δήμῳ λυσιτελεῖν;\n\nποία δέ μου τοὺς πολεμίους οὕτω κατέπληττεν αἴτησις; \n\nπολλὴν ὁ δῆμος προσθήκην ἐκ τῶν ἐμῶν ἔσχεν αἰτή-\n\nσεων καὶ ἔγωγε ἡδέως ἂν τοῦ σοφοῦ κατηγόρου πυθοί-\n\nμην· ὅτε μεθ’ ἡμῶν οἱ πολλοὶ παρετάττοντο φυγάδες\n\nκαὶ συναίτιοι τῆς δευτέρας ἡμῖν ἐγίνοντο νίκης, πό-\n\nτερα καλὴν εἶναι τὴν ἐμὴν ὑπελάμβανεν | αἴτη- \n\nσιν καὶ δημοτικοὺς ἡμᾶς μετὰ τῶν ἄλλων ἐκάλει ἢ \n\nμόνος τὸν τῆς τυραννίδος ἐμαντεύετο πόθον;",
        "18":"εἰ\n\nμὲν γὰρ τὴν τῶν ἀνδρῶν προθυμίαν ὁρῶν τὴν τοῦ\n\nλαβόντος ἐπῄνει προαίρεσιν καὶ τὸν ψηφιζόμενον ἀπε-\n\nδέχετο δῆμον, πῶς οὐ δεινὰ ποιεῖ τούτοις νῦν ἐγκα- \n\nλῶν ὧν τότε τὰς πράξεις ἐθαύμαζεν; εἰ δὲ τὴν νίκην\n\nὁρῶν τοὺς συνδράσαντας ἐμίσει πολίτας καὶ τὸ μόνος\n\nἡττᾶσθαι τοῦ μετὰ τούτων νικᾶν αἱρετώτερον ἔκρινε,\n\nπῶς οὐκ ἔλεγχον αὐτὸς ταῦτα τῆς περὶ τὸν δῆμον ἔχει\n\nκακίας καὶ τυραννίδος ἀπίστου κατηγορῶν φανερᾶς \n\nπροδοσίας φέρεται μέμψιν; \n\n 29. Ὅτι μὲν οὖν τοῦ κοινῇ συμφέροντος χάριν ἡ\n\nαἴτησις γέγονεν, αἶ πολλαὶ δι’ ἐμοῦ δεδηλώκασι νῖκαι,\n\n \n\n \n\n \n\n\n\n \n\n\n\nἐμοὶ δ’ αἰτεῖν ὁ τῆς πόλεως δέδωκε νόμος πάντα ἐπι-\n\nτρέπων τοῖς ἀριστεῦσι κατ’ ἐξουσίαν λαμβάνειν. καί\n\nμοι λέγε τὸν νόμον αὐτόν. \n\n Νόμος \n\n Τοὺς δὲ ἀριστέας λαμβάνειν ὅ τι ἂν ἐθέ-\n\nλωσι γέρας. \n\n Ἔφθασέ σου τὴν συκοφαντίαν ἡ πόλις νόμῳ τὴν\n\nἐξουσίαν ὁρίσασα καὶ πολλὰ μὲν προτείνασα πράγματα,\n\nτὸ δὲ καθ’ ἡδονὴν αἱρεῖσθαι ποιοῦσα.",
        "19":"σὺ δὲ τὴν\n\n ἐξουσίαν εἰδὼς μέμφῃ τὴν κρίσιν ὥσπερ ἢ νομοθέτης\n\nσοφώτερος ὢν ἢ μεγάλα βλέπων τὴν πόλιν ἐκ τῆς\n\nἐμῆς ἠδικημένην αἰτήσεως καὶ οὐδὲ ἐκεῖνο λογίζῃ ὅτι\n\nτὴν ἐμὴν μεμφόμενος αἴτησιν τὴν τῆς πόλεως φιλοτι-\n\n μίαν | ὑβρίζεις καὶ μνησικακεῖν ἀναγκάζεις τοὺς\n\n ἑκουσίως ἐπιλελησμένους. τί δ’ ἂν οἱ πολέμιοι βλέπειν\n\nεὔξαιντο μεῖζον ἢ παλαιῶν ἡμᾶς μεμνημένους ἀδικη-\n\nμάτων τῆς νεωτέρας ἐπιλανθάνεσθαι χάριτος καὶ τὸν\n\nκατ’ ἐκείνων θυμὸν εἰς τοὺς οἰκείους ἐκδαπανῶντας\n\nπολίτας; \n\n 31. Τῆς μὲν οὖν ἐμῆς πολιτείας μάρτυρες πολλοὶ\n\nγεγόνασι χρόνοι, ὁ δὲ οὐδὲν ἕτερον ἔχων ἢ ὅσα δι-\n\n \n\n \n\n\n\n \n\n\n\nκαίως ἔπραξα λέγειν αὖθις τὴν αὐτὴν ἀναβοήσει φω-\n\nνήν· ἀλλ᾿ οἱ τυραννίδος, φησίαν, ἐπιθυμοῦντες\n\nφυγάδας καὶ ἀτίμους καὶ δεσμώτας εὐεργετοῦσι\n\nσυνωμότας ἔχειν αὐτοὺς τῆς κακίας βουλόμενοι.\n\n",
        "20":"τί δὲ οἱ τὸν δῆμον ἀγαπῶντες πράττουσιν ἄνθρω- \n\nποι κινδύνων ἐλπιζομένων μεγάλων; οὐ συμμάχους\n\nἀγείρουσιν; οὐ παρακαλοῦσι τοὺς ἀμελεῖς; οὐ πάντας\n\nπαντὶ πολεμεῖν παρασκευάζουσι σθένει;",
        "21":"ἐγὼ μὲν\n\nἐμῆς ταῦτα τῆς κοινῆς χάριν ᾔτησα χρείας καὶ τῆς\n\nκαὶ ὁ δῆμος ἀπήλαυσεν εὐνοίας συμμάχους ἀγαθοὺς \n\nἐπὶ τῆς ἀνάγκης τοὺς ἀφεθέντας εὑρών, σὺ δὲ μίαν\n\nπᾶσι παρέχεις προαίρεσιν καὶ μόνος ἑκὼν ἀγνοεῖς ὡς\n\nοἱ μὲν τυραννεῖν ἐπιχειροῦντες τοιούτων δέονται συμ-\n\nμάχων, οὐ μὴν οἱ διὰ τὴν χρείαν τοιούτους τι δήμῳ\n\nπεριποιοῦντες συμμάχους τυραννίδος ἐρῶσιν, ἀλλὰ καὶ \n\nφιλανθρωπίας χάριν καὶ σωτηρίας ἕνεκα τοῦ δήμου\n\nταῦτα καὶ τὰ τοιαῦτα φιλοπόλιδες πράττουσιν ἄνθρω-\n\nποι.",
        "22":"μὴ τοίνυν τὰς τῶν τυράννων βουλὰς ἐπὶ τὴν\n\nἐμὴν ἄγε προαίρεσιν, ἀλλὰ σκόπει τὰς νίκας πόσαι\n\nκαὶ διὰ τίνων καὶ τίνος γεγόνασι χάριν. εἰ μὲν γὰρ \n\nμνησικακοῦντες τοῖς τετιμηκόσιν ἐφαίνοντο καὶ τῶν\n\nκοινῶν οὐ μετέχοντες κινδύνων οὐδὲ λύσιν τοῦ μίσους \n\n \n\n \n\n \n\n\n\n \n\n\n\n τὴν ἑκούσιον νομίζοντες | ἄφεσιν, εἶχεν ἂν ἡ\n\nὑποψία λόγον τὴν μελετωμένην προβλέπουσα κακίαν·\n\nεἰ δὲ πολλὰ μὲν οὗτοι ποιεῖν, πολλὰ δέ, εἰ δέοι,\n\nπαθεῖν διὰ τὸν τιμήσαντα δῆμον ᾑροῦντο καὶ ὧν μὲν\n\n ἔπαθον ἐπελάθοντο, τὰ δὲ τῆς πόλεως ᾠκειοῦντο δει-\n\nνά, τί τυραννίδος ὑπηρέτας καλεῖς τοὺς κοινὴν σωτη-\n\nρίαν ἐκ τῶν ἰδίων ἀνύσαντας πόνων; \n\n 35. Ὅτι δὲ πίστιν ὁ τῆς κατηγορίας οὐκ ἔχει λόγος\n\nἐκεῖθεν ἂν μάλιστα θεωρήσαιτε. εἰ γὰρ τῶν πολεμίων\n\n τὸ πρῶτον περικαθημένων ἡμᾶς καὶ τοῦ δήμου περὶ\n\nτῆς μελλούσης ἐκκλησιάζοντος μάχης καὶ ὅθεν περιέσται\n\nζητοῦντος τῶν σοφῶν τις ἀναστὰς ῥητόρων καὶ τὴν\n\nἐμὴν μιμούμενος πρόνοιαν μίαν εἰσηγεῖτο τῷ δήμῳ\n\nνίκης ἐλπίδα τὴν τῶν φυγάδων ἐπάνοδον, τί ποιεῖν\n\n ἂν ἢ τί λέγειν τὸν σοφὸν οἴεσθε τοῦτον; εἰ μὲν γὰρ\n\nἀντέλεγε καὶ τὴν ὁμόνοιαν κατεμέμφετο, πῶς οὐ κώλυ-\n\nμα τῆς κοινῆς σωτηρίας ἐγίνετο; εἰ δὲ τὸ λεχθὲν ἀπε-\n\nδέχετο καὶ δημοτικὸν ἐκάλει τὸν ῥήτορα, πῶς οὐκ\n\nἄτοπον ἐπαινεῖν μὲν πρὸ τῆς πείρας τὸ πρᾶγμα, μετὰ\n\n δὲ τὴν νίκην κατηγορεῖν; \n\n \n\n \n\n \n\n \n\n\n\n \n\n\n\n 36. Εἰ μὲν οὖν οἱ πολλὰ λέγειν παρ’ ὑμῖν εἰδότες\n\nτῶν πολλὰ πράττειν ὑπὲρ ὑμῶν δυναμένων ἰσχύουσι\n\nπλέον, παραχωρῶ τῷ κατηγόρῳ καὶ φέρω τὴν τύχην\n\nἀλύπως παρὰ τὰ τῆς πόλεως κολαζόμενος τρόπαια· εἰ\n\nδὲ δίκης ὑμῖν καὶ νόμων ἀρχαίων καὶ πολίτου μέλει \n\nχρηστοῦ, ἡδέως ἂν ὑμῶν πυθοίμην· τίνων ὑμεῖς\n\nἀδελφοί, τίνων δὲ γεγόνατε πατέρες; εἰ μὲν γὰρ\n\nτῶν ἀφεθέντων, ἐπὶ τῆς αὑτῶν ἕκαστ’ ὃς οἰκίας τοὺς\n\nἐμοὺς ἔχετε συνηγόρους· εἰ δὲ τῶν σωθέντων, τὰς\n\nἐμὰς ἐρυθριάσατε νίκας, τὸν τιμήσαντα ζηλώσατε δῆ- \n\nμον, τοὺς τὴν ἐξουσίαν δεδωκότας φυλάξατε νόμους\n\nκαὶ δείξατε πᾶσιν ὅτι μόνος τῶν ἀριστέων εὐσεβείᾳ\n\nτὴν ἀνδρίαν ἐκόσμησα οὔτε | ὑπὸ τῶν πολεμίων \n\nκακῶς τοὺς ἐντίμους παθεῖν οὔτε ὑπὸ τῶν ἐντίμων\n\nτοὺς ἀτυχεῖς ἐάσας πολίτας. \n\n \n\n"
    },
    "work":"declamationes 37",
    "original-urn":"urn:cts:greekLit:tlg2200.tlg00537.opp-grc1",
    "edition":"Libanius, Declamationes 37"
}
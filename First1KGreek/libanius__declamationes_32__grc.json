{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00532.opp-grc1-simple",
    "text":{
        "0":"\n\n \n\n XXXII. \n\n Φιλάργυρος ἐρασθεὶς ἑταίρας καὶ μισθὸν ἀπαι-\n\nτούμενος ἑαυτὸν προσαγγέλλει. \n\n εἰ μὴ καὶ ὑμεῖς ἀργύριον, ὦ βουλή, τοῦ\n\nκωνείου με πράξεσθε, ἥδιστ’ ἂν μηδὲν διδοὺς ἀποθά-\n\n νοιμι. οὕτω κακῶς πράττω νῦν ἐρασθεὶς γυναικὸς\n\nκαλῆς μέν, νὴ τοὺς θεούς, καὶ ἐρᾶσθαι δικαίας, ἀντε-\n\nρώσης δὲ οὐκ ἐμοῦ, ἀλλὰ τοὐμοῦ χρυσίου, οὗ λέληθα\n\nαὐτῆς πρεσβύτερόν τε καὶ σφοδρότερον ἔρωτα ἐρασθείς. \n\n 2. ὥρμησα μὲν οὖν πρὸ τῶν τῆς ἐρωμένης θυρῶν ἀν-\n\n ἀρτήσας ἐμαυτὸν ἀπαλλαγῆναι τοῦ βίου, καὶ γὰρ δὴ\n\nκαὶ ἄλλους εἶδον ἐκεῖ τοῦτο ποιοῦντας πολλούς, λόγος\n\nδέ μέ τις ἐμπεσών, εἴτ’ ἀληθὴς εἴτε καὶ οὔ, διετάρα-\n\nξεν, ὡς ἄρα τοὺς χωρὶς ὑμῶν διαχρήσασθαι σφᾶς\n\nβουλομένους εἶτα ληφθέντας χρήμασι πολλοῖς ζημιοῦσιν\n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nοἱ νόμοι.",
        "1":"ἔν οὖν μὴ τοῦτο παθὼν τοῦ τε θανάτου\n\nδιαμάρτοιμι καὶ χρήματα προσθεὶς ζῴην βίον θανάτου\n\nπολὺ χαλεπώτερον, τὸν μὲν ἐπιζήμιον ἐκεῖνον θάνατον\n\nἀπολέλοιπα, παρ’ ὑμᾶς δὲ ἧκον, ὦ βουλή, οἷς δοῦ-\n\nναι μὲν οὐκ ἔστι, λαβεῖν δὲ εἰ καὶ μηδὲν χρηστόν, \n\nἀλλ’ οὖν λαβεῖν μηδὲν ζημιούμενον.",
        "2":"ὧς μὲν οὖν\n\nοὐχ ἡδὺς ὁ βίος χρυσίου τε εὔφορος ὢν καὶ γυ-\n\nναικὸς οὕτω καλῆς, οὔποτ’ ἂν ἀρνηθείην οὐδ’ ὧς οὐκ\n\nἂν ἥδιστ’ ἐβίων, εἰ ἀμφοῖν τούτοιν ἐξῆν ἀπολαύειν\n\nμηδὲν ὧν κέκτημαι προιέμενον· εἰ δ’ ἀναγκαῖον ἢ τῷ \n\nτῆς ἑταίρας ἔρωτι χαριζόμενον προδιδόναι τι τῶν χρη-\n\nμάτων ἢ τούτων ἀντεχόμενον διαμαρτάνειν ἐρωμένης\n\nκαλῆς, τρίτου μοί τινος ἔρωτος δεῖ, δι’ οὗ τούτοιν\n\nἀμφοῖν ἀπαλλάξομαι. ἔστι δὲ οὗτος ὁ τοῦ παρ’ ὑμῖν,\n\nὦ βουλή, κωνείου. δότε δή μοι, πρὸς Δῖός, ὦ φίλτα- \n\nτοι, δότε ὅσον ἀποδύρασθαι τὴν ἐμαυτοῦ τύχην πρὸς\n\nὑμᾶς ἀναμείναντες καὶ δι’ ἃ τοῦ θανάτου δικαίως\n\nἐρῶ προδιεξελθεῖν. \n\n 5. Ἐξ ἀρχῆς, ὦ βουλή, δυστυχὴς ἐγενόμην | RIV 828\n\nἐγὼ καὶ οὐ ῥᾷστα τυχὼν ὧν ἐπεθύμησα. ἐπεθύμησα 20\n\nδὲ οὗ πᾶς ἂν εὖ φρονῶν εἰκότως ἐπιθυμήσειε, συν-\n\n \n\n \n\n \n\n \n\n\n\n \n\n\n\nἀγαγεῖν ὡς πλεῖστον χρυσίον καὶ ἔχειν οἴκοι παρ’ ἐμαυ-\n\nτῷ καὶ ἥδεσθαι θεώμενον καὶ προστιθέναι μὲν ἀεί,\n\nμειοῦν δὲ μηδέποτε. οὕτως γὰρ ᾤμην ἐν τοῖς πλου-\n\nσίοις καὶ αὐτὸς τεταγμένος εἶναί τις δοκεῖν ἐν τῇ\n\n πόλει καὶ μὴ καθάπερ ἀνδράποδον δεῦρο κἀκεῖσε περι-\n\nελαύνεσθαι πένης καὶ πτωχὸς καὶ μηδὲ ζῆν μηδ’\n\nἀναπνεῖν ἄξιος παρὰ τῶν τὸ χρυσίον ἐχόντων ἀποκα-\n\nλούμενος.",
        "3":"καὶ δικαίως, ὦ βουλή. τί γὰρ ἀνδραπό-\n\nδων διαφέρουσιν οἱ χρυσίου μηδένα ποιούμενοι λόγον\n\n καὶ ἢ μὴ κτώμενοι παντελῶς ὑπ’ ἀργίας καὶ μαλακίας\n\nἢ κτησάμενοι διὰ τύχην τινὰ δεξιὰν εἶτ’, ὦ θεοί,\n\nκαθάπερ ὕδωρ, ἀλλ’ οὐ χρυσίον ἐκχέοντες κἄπειθ’\n\nὥσπερ κηφῆνες ζῶντες ἐκ τῶν ἀλλοτρίων πόνων παρα-\n\nτρεφόμενοι; τῶν τοιούτων δὴ μὴ γενοίμην, ὦ βουλή,\n\n δεδοικὼς ἐπεθύμησα χρυσίου πολλοῦ γενέσθαι δεσπό-\n\nτης καὶ εἶς τις τῶν πλουσίων εἶναι καὶ εὐδαιμόνων. \n\n 7. πρὸς οὖν ταύτην μου τὴν ἐπιθυμίαν οὕτω δυσ-\n\nτυχὴς ἐγενόμην. οὐ φίλος μέ τις ἔγραψε κληρονόμον,\n\n \n\n \n\n \n\n \n\n \n\n\n\n \n\n\n\nοὐ συγγενὴς ἐπ’ ἐμοὶ τέθνηκεν, οὐκ ἐπικλήρου τινὸς\n\nἐπεδικασάμην, οὐ παρακαταθήκην τις δοὺς ὁ μὲν ἀφα-\n\nνὴς ἐγένετο, ἡ δὲ ἔμεινε παρ’ ἐμοί. θησαυρὸν μὲν γὰρ\n\nεὑρεῖν εὐτυχεστέρου τινὸς ἢ κατ’ ἐμὲ τίθημι. ἀλλ’\n\nὥσπερ οὐ τυφλὸς μόνον ὁ Πλοῦτος ὤν, ἀλλὰ καὶ χω- \n\nλὸς ἄμφω τὼ πόδε οὕτω σχολῇ καὶ μόλις καὶ ὀβολὸν\n\nἐπ’ ὀβολῷ φέρων εἰς ἐμοῦ παραγίγνεται καὶ ταῦτα\n\nοὐχ ἑκών, μὰ τοὺς θεούς, ἀλλὰ μόνον οὐκ ἀγχόμενος\n\nὐπ’ ἐμοῦ καὶ βίᾳ πανταχόθεν περιελκόμενος.",
        "4":"ἀπέ-\n\nοικε γὰρ οὐδὲν οὐδὲ οὗτος τῆς ἑταίρας τοὺς τρόπους \n\nτὸν μὲν ἀγαπῶντα ἐμὲ καὶ περὶ πλείστου τὸ ἐκείνου\n\nπρᾶγμα τιθέμενον καὶ τῆς ψυχῆς ταυτησὶ προτετιμη-\n\nκότα μήτε ἀνταγαπῶν παραπλησίως μήτε ἁδραῖς ταῖς\n\nχερσὶ περιβάλλων, ὥσπερ εἰκὸς ἦν τὸν ὅλον πρὸς\n\nαὐτὸν κεχηνότα, πρὸς δὲ τοὺς μεθ’ ὕβρεως ἐξωθοῦντας \n\nαὐτὸν καὶ ἀσελγῶς ἀεὶ κεχρημένους πολλάκις εἰσοικι-\n\nζόμενος καὶ πληρῶν αὐτοῖς τὰ πάντα χρυσίου.",
        "5":"ὥστ’\n\nἐπεθύμησα μὲν καὶ τότε θανάτου καὶ ᾖξα πολλάκις\n\n \n\n \n\n \n\n \n\n\n\n \n\n\n\nἐφ’ ὑμᾶς, ὦ βουλή, ἐννοήσας δὲ ὅμως τουτὶ τὸ λεγό-\n\n μένον ὡς ὁ σμικρὸν ἐπὶ Ι σμικρῷ καταθεὶς καὶ\n\nτοῦτο τὸ σμικρὸν μέγα ποιεῖ, καρτερεῖν ᾤμην δεῖν καὶ\n\nμηδενὸς τῶν διδομένων καταφρονεῖν, κἂν ὀβολὸς κἂν\n\n χαλκοῦς κἂν ὅ τι δήποτε ᾖ τῶν ἐλαττόνων. νόμον\n\nτέθεικα καὶ τῷ νόμῳ καὶ ὅρκον προσέθηκα τὸ τεθὲν\n\nἅπαξ μηδενὶ τρόπῳ τῆς οἰκίας τῆς ἐμῆς προεξελθεῖν,\n\nἀλλὰ κἂν λιμῷ δέῃ τεθνάναι, τοῦ κειμένου μὴ ἅψα-\n\nσθαι, ἀλλ’ ὥσπερ ἱερὸν ἄσυλον καὶ ἄψαυστον ἐᾶν,\n\n πλὴν ὅσον ἀπαριθμήσασθαι δὶς ἢ τρὶς τῆς ἡμέρας καὶ\n\nὅσον χθὲς ἦν καὶ ὅσον προσέθηκα τήμερον καὶ ὅσον\n\nαὔριον δεῖ γενέσθαι συλλογισάμενον ἀπελθεῖν μὴ οἰ-\n\nκέτῃ, μὴ φίλωι μὴ συγγενεῖ πόσον τέ ἐστι καὶ ποῦ τὰ\n\nνῦν κατάκειται φράσαντα τοῦ τε μὴ ἐπιβουλεύεσθαι\n\n χάριν καὶ τοῦ μὴ αἰτεῖσθαι παρὰ τῶν τότε φασκόντων\n\nεἶναι φίλων καὶ συγγενῶν, ὅταν ἐπηρεάσαι τι δέῃ.\n\nᾐδέσθην μὲν γὰρ οὐδ’ ἂν ἔνα αὐτῶν οὐδ’ ἂν ῥύπον\n\n \n\n\n\n \n\n \n\n\n\n \n\n\n\nἀργυρίου προηκάμην τινί, τουτὶ γάρ ἐστιν ἀργύριον\n\nἀγαπᾶν ἀνθ’ αὑτοῦ, ἴνα μὴ ἐνοχλοῖεν ὅλως μηδὲ προσ-\n\nίοιεν μηδὲ δὸς λέγοιεν, πολεμιώτατον ὄνομα ἀκούειν\n\nἐμοί, οὐδ’ ὅτι κέκτημαι κατάδηλος εἶναι βουλόμενος. \n\n 10. Μἢ γὰρ δὴ οἴεσθε, ὦ ἄνδρες, βούλομαι γάρ, \n\nἐπειδὴ προιὼν τοῦ τε βίου καὶ τῶν φιλτάτων χρημά-\n\nτων διὰ τὴν χρηστὴν ἐρωμένην στερήσομαι, ὑμῖν\n\nὥσπερ τινὰ κλῆρον τὴν περὶ τοῦ κτᾶσθαι διδασκαλίαν\n\nκαταλιπεῖν, μὴ οὖν δὴ οἴεσθε πολεμιώτερον εἶναί τι\n\nτοῖς πλουτεῖν βουλομένοις τοῦ σφόδρα εὐχερῶς καὶ \n\nἀνοήτως τὸ ἅπαξ εἰς τὰς χεῖρας ἐλθὸν αὖθις προΐε-\n\nσθαι, ἀλλ’ εἶναι δύο ταύτας ἀρχὰς πλούτου συλλογῆς\n\nμήτε προσιόντος κέρδους καταφρονεῖν κἂν σφόδρα\n\nμικρὸν δοκῇ τισιν ἄλλοις, οὐ γὰρ ἔμοιγε μικρόν τι\n\nπώποτε κέρδος ἐφάνη, καὶ τὸ ἅπαξ δοθὲν ἀπρὶξ κατέ- \n\n’χειν καὶ ὡς ἔν τι τῶν φιλτάτων ἀεὶ περιέπειν.",
        "6":"οἷς\n\nἀμφοτέροις βουλοίμην μὲν ἂν χρήσασθαι καὶ ὑμᾶς\n\nμετὰ τὴν ἐμὴν τελευτήν, ἐγὼ δὲ εἰς δεῦρο σφόδρα\n\nἀκριβῶς διεφύλαξα. καὶ οὐδεὶς ἄν με ἐλέγξειεν οὐδ’\n\n \n\n \n\n \n\n \n\n\n\n \n\n\n\nεἰς ἕτερον τούτων παρανομήσαντα, ἀλλὰ τοσούτῳ φο-\n\nφοβερωτέραν ἐμαυτῷ κατέστησα τὴν εἰς ταῦτα παρανο-\n\nμίαν ἢ ὑμεῖς τὴν εἰς τοὺς νόμους τῆς πόλεως, ὥσθ’\n\n ὑμεῖς μὲν ἀτιμίᾳ τοὺς παρανομοῦντας κολάζετε, |\n\n ἐγὼ δὲ θανάτου τοῦτο ἐτιμησάμην.",
        "7":"καὶ νῦν ἐπειδὴ\n\nκαιρὸς ἧκε ζημίας ἀπαραίτητος καὶ θεὸς βίαιος ἐπι-\n\nστὰς οὐκ ἐᾷ κρατεῖν με τῶν ἐμαυτοῦ λογισμῶν, ἀλλ’\n\nὥσπερ τύραννος τοὺς νόμους λύειν βιάζεται καὶ τὸ\n\nχρυσίον ἐκ τῶν ἐμῶν χειρῶν εἰς ἑτέρους μετάγειν, ὃ\n\n τῶν πικρῶν τυραννίδων ἐστὶ τὸ βαρύτατον, ἕνα μὴ\n\nπαρανομεῖν βιασθῶ, τεθνάναι μᾶλλον εἱλόμην.",
        "8":"πρὶν\n\nδὲ εἰς ἀνάγκην τοιαύτην ἐλθεῖν οὔποτε ὑμᾶς, ὠ φέλ-\n\nτατα χρήματα, ἐγκατέλιπον οὐδὲ τοὺς ἐφ’ ὑμῖν νόμους\n\nπαρέβην, ἀλλὰ καὶ προσέθηκα ἀεί, ὅπερ ἅτερος νόμος\n\n κελεύει, καὶ ἀφειλόμην οὐδέποτε θατέρου νόμου τοὐ-\n\nπίταγμα. ὅθεν δὲ προσετίθουν καὶ πῶς ταῦτα ἐφύλατ-\n\nτον, ποθεῖτε ἴσως μαθεῖν καὶ τελείαν τὴν διδασκαλίαν\n\nλαβεῖν. ἀκούετε δή, καὶ γὰρ ἐμαυτῷ χαριζοίμην ἂν\n\nμετάγων τὴν ψυχὴν ἀπὸ τῶν δακνόντων αὐτὴν ἐπὶ\n\n τὰ ἡδονὴν ἀεὶ παρεσχηκότα. \n\n 14. Πρόσοδοι τοίνυν ἐμαὶ πρῶτον μὲν αἱ κοιναί,\n\nοἶον εὖ ποιῶν ὁ νομοθέτης καὶ τὴν αὐτὴν ἐμοὶ γνώ-\n\n \n\n \n\n\n\n \n\n\n\nμὴν ἔχων οὐδὲν ὧν προσέταττεν ᾤετο χωρὶς κέρδους\n\nτῶν ποιούντων γενήσεσθαι, οὐκ ἐκκλησίαν, οὐ δικα-\n\nστήριον, οὐ βουλήν, οὐ πανήγυριν, ἀλλὰ μάτην ἀν-\n\nεῷχθαι τὰ δικαστήρια, μάτην τὴν ἐκκλησίαν, μάτην\n\nτἄλλα συνέδρια μὴ τῶν πληρούντων αὐτὰ κἀν τῷ \n\nβαλαντίῳ τι κατατιθεμένων.",
        "9":"διὸ κἂν θεωρῇ, φησί,\n\nτὼ δύ’ ὀβολὼ λαμβανέτω, ἔνα μὴ οἴκοθεν θέαν πριά-\n\nμενος πλέον δάκνηται ζημιούμενος ἢ θεώμενος τέρπε-\n\nται, κἂν δικάζῃ, ὁ μισθὸς ἔστω τῷ μέλλοντι τῆς τῶν\n\nδικαζομένων κραυγῆς καὶ ἀναισχυντίας ἀνέξεσθαι. καὶ \n\nκαθάπαξ, ὅπου μέλλει τὴν πόλιν εἰσιὼν ὠφελεῖν, κερ-\n\nδαινέτω παρὰ τῆς πόλεως. δίκαιον, ὦ θεοί, τὸ κέρδος\n\nκαὶ σοφοῦ νομοθέτου τοὐπίταγμα μὴ κεναῖς χερσὶν\n\nἀπελθεῖν τὸν τὴν ἡμέραν ὅλην ὑπὲρ τῶν κοινῶν κα-\n\nτατρίψαντα. \n\n 16. Ταύταις οὖν ταῖς προσόδοις οὐ παρέργως προσ-\n\nέσχον, ὦ βουλή, ἀλλ’ ὁσάκις θεωρικοῦ διανομὴν ἡ\n\n \n\n\n\n \n\n \n\n \n\n\n\n \n\n\n\nπόλις ἐποίει, ὁ μὲν γείτων ἐκάθευδεν ἂν καὶ ὑετὸν ἡ\n\nκρύος ἀντὶ τῆς ἀργίας ἐμποδὼν εἶναι φήσας ὑπερε-\n\nφρόνει τοῖν δυοῖν ὀβολοῖν καὶ σεμνότερος ἦν τῶν νό-\n\nμων, ἐμοὶ δὲ οὐδὲ ὕπνος ἐπῄει οὐδ’ ἦν τὰ ἐκ τοῦ\n\n οὐρανοῦ δεινὰ | φοβερώτερα τοῦ μὴ λαβεῖν, ἀλλὰ\n\n μέσων νυκτῶν ἀναστὰς ἐφεστήκειν ἂν τῷ διανέμοντι\n\nκαὶ κατὰ σχολὴν τἀργύριον καταριθμηθείς, ὅπερ οὐκ\n\nἂν ὑπῆρξε μετὰ πολλοὺς ἐληλυθότι, ἀλλὰ προέρριψεν\n\nἂν ἐν τῷ ὄχλῳ τὸ ἥμισυ, ἀπῄειν οἴκαδε τὸ πᾶν ἔχων\n\n καὶ πρίν τινα κινηθῆναι τῆς εὐνῆς ἡ κιβωτὸς εἶχε τὼ\n\nδύ’ ὀβολώ. θέαν δ’ οὐκ ἂν ἔτ’ ἐπριάμην, ἀλλ’ ἐρρῶ-\n\nσθαι φράσας τῷ ἀρχιτέκτονι καὶ τῷ σεμνῶς καθῆσθαι\n\nθεώμενος ἑστὼς ἐθεώμην παρενείρας που τοῖς μετοί-\n\nκοις ἐμαυτὸν ἢ τοῖς ξένοις. καὶ οὕτως ἡ τέρψις ἦν\n\n οὐκ ἐλάττων καὶ τἀργύριον πλέον.",
        "10":"ταύτην γε οὖν\n\nτὴν πρόσοδον οὕτω συνελεξάμην καὶ ἔτ’ ἀκριβέστερον\n\nτὰς λοιπάς, τὸν δικαστικὸν μισθόν, τὸν τῆς ἐκκλησίας\n\nκαὶ ὃν νῦν ὑμεῖς, ὦ μακάριοι, λήψεσθε. οὐ γὰρ ἔστιν,\n\nοὐκ ἔστιν ὅτε δικάζειν κληρουμένων τῶν φυλετῶν\n\n ἀπελείφθην ἐγὼ ἐν μὲν τῷ πολλάκις κληροῦσθαι πολ-\n\n \n\n \n\n \n\n \n\n\n\n \n\n\n\nλακὶς δικάσειν οἰόμενος, ἐν δὲ τῷ πολλάκις δικάζειν\n\nπολλάκις ἂν λαβεῖν ὀβολούς, τοὺς δ’ ὀβολοὺς τούτους\n\nσυνεχῶς διδομένους γίγνεσθαι δραχμὰς καὶ τὰς δραχ-\n\nμὰς φυλαττομένας γίγνεσθαι μνᾶς, ὥσθ’ ὃ μικρὸν\n\nὑμεῖς καθ’ ἕκαστον οἴεσθε, τοῦτ’ ἐμοὶ συγκεφαλαιού- \n\nμένον γίγνεται μέγα καὶ οὗ τοῖς ἄλλοις ἀναίσθητος ἡ\n\nὠφέλεια, τούτου μοι γέμει βαλάντιον.",
        "11":"γέμει δὲ\n\nπλείονα κἀκ τῆς ἐκκλησίας τρίτον διδούσης ἑκάστου\n\nμηνός, ἔνα τὰς συγκλήτους ἀφῶ. ἐν δὲ τοῖς μεγάλοις\n\nκαὶ κατεπείγουσι πράγμασιν, ὅτε δὴ καὶ πλέον τοῦ \n\nσυνήθους λαμβάνουσιν οἱ πρῶτοι παραγενόμενοι, οὐ\n\nπρύτανις ἔφθασεν, ὦ βουλή, οὐ πρόεδρος, οὐχ ὁ τὰς\n\nκλεῖς ἔχων τῆς πνυκὸς ἐπιστάτης. οἶδα πολλάκις, νὴ\n\nτοὺς θεούς, καὶ πρὸ τῶν τοξοτῶν ἀφικόμενος, καὶ λα-\n\nβὼν ἂν τὸν τοῦ τάχους μισθὸν προσελάμβανον αὖθις \n\nτὸν τῆς ἐκκλησίας καὶ οὕτως ἐπληροῦτο τὸ τοῦ ἔπους τὸ\n\nἔνθα κ’ ἄυπνος ἀνὴρ δοιοὺς ἐξήρατο μισθούς. \n\n \n\n \n\n \n\n \n\n\n\n \n\n\n\n 19. πρόσθετε τούτοις, ὦ βουλευταί, τὰ παρὰ τῶν γά-\n\nμους μνωμένων, τὰ παρ’ ἑκάστου τῶν γαμούντων, τὰ\n\nπαρὰ τῶν ἀρχὰς εἰληφότων, ὅσα διαιτήσας ἔλαβον,\n\nὅσα συνθήκαις παραγενόμενος, ὅσα τοῖς πωλοῦσιν, ὅσα\n\n τοῖς ὠνουμένοις, ὅσα τοῖς διαθήκας γράφουσι, κιχρῶν\n\nτὴν χεῖρα πανταχοῦ καὶ παρέχων ἰσχὺν τοῖς ἐκείνων\n\n γράμμασι διὰ τῶν ἐμαυτοῦ. Ι εἰ γοῦν καταμάθοι\n\nτις τἀν τῇ πόλει γραμματεῖα οὐχ ἑνὸς ἔτους οὐδὲ\n\nδυοῖν, ἀλλὰ τόσων καὶ τόσων, τὰ πλεῖστα ἂν εὕροι\n\n τῇ ἐμῇ χειρὶ βεβαιούμενα. ὧν τὸ κέρδος ὅστις φυ-\n\nλάττοι καθάπερ κἀγώ, οὐδένα ἂν εὕροι τῶν εὐφορω-\n\nτάτων ἀγρῶν τοσαύτην ἀποφέροντα πρόσοδον.",
        "12":"ἀλλὰ\n\nγὰρ ἀγροῦ μνημονεύσας ἐπιθυμῶ τὰς ἐκεῖθεν προσό-\n\nδους διεξελθεῖν καὶ προσέτι <\n\nτὰς>\n\nσυνοικιῶν καὶ\n\n τὰ ἐργαστήρια δίδωσι. τοιαῦτα γὰρ τἀμὰ κτήματα οὐ\n\nτέρψιν διδόντα τοῖς ὀφθαλμοῖς, ἀλλ’ ἀργύριον τῇ\n\nχειρί. κἂν εἰς ἀγρὸν ἔλθῃ τις ἐμόν, οὐ δένδρα ὄψεται\n\n \n\n \n\n \n\n\n\n \n\n\n\nμακρὰ καὶ ἄκαρπα στοιχηδὸν ἑστῶτα καὶ τὸν ἥλιον\n\nἀποκλείοντα τοῖς βαδίζουσιν, οὐ λουτρὰ δὶς μὲν ἢ τρὶς\n\nτὸν δεσπότην λούσοντα, τὸν δὲ ἄλλον χρόνον ἐννήχειν\n\nἑστῶτα τοῖς τῶν ἀγροίκων παιδίοις, οὐδὲ οἰκήσεις\n\nἀρκούσας μὲν ὄχλῳ πολλῷ, μὴ δ’ ἕνα ἄνθρωπον ὑπο- \n\nδεχομένας καὶ γῆν πολλὴν μὲν ἐπεχούσας, σκιαζούσας\n\nδὲ πλείονα, ἢν ἂν εἴ τις κατέσπειρε κέρδος ἦν οὐκ\n\nὀλίγον.",
        "13":"οὐχ οὕτω γὰρ ἠλιθίως ἐμοὶ τὰ τῶν ἀγρῶν\n\nδιατέτακται, αἰ, ἀλλ’ ἅ τις ἂν ἀμείψειεν ἀργυρίου, πρὸς\n\nταῦτα ἀνεῖται ἡ γῆ, πυρούς, κριθάς, οἶνον, ἐλαίας, \n\nἰσχάδας. ἃ κἀν ταῖς ἀρούραις ὄντα μόνον οὐκ ἀριθμή-\n\nσας τοῖς φύλαξι παραδίδωμι καὶ τεθέντων εἴσω μὴ\n\nὅτι ἄνθρωπος, ἀλλ’ οὐδ’ ἂν μῦς ἢ ὄρνεον λάβοι. δῶ-\n\nρον μὲν γὰρ ἂν αἰτῇ τις καὶ σκώπτῃ μὴ διδόντα,\n\nἔσκωψε μέν, οὐκ ἔλαβε δέ· πωλῶ δὲ οὐχ ὅτε ὑμεῖς, \n\nῥίψαι γὰρ ἄμεινον, ἀλλ’ ὅτε σίτου μέδιμνος καὶ οἴνου\n\nκεράμιον τῶν φιλτάτων ὑμῖν τιμιώτερα καὶ οὐχ ὅσου\n\n \n\n\n\n \n\n\n\nδεῖ πρίασθαι, ἀλλὰ πρίασθαι μόνον πᾶς τις ἂν εὔξαιτο. \n\n 22. ἔρχομαι δὲ εἰς ἀγρὸν οὐκ οἰκετῶν πολλῶν ἑπομέ-\n\nνων, οὐχ ἵππων, οὐχ ἡμιόνων, οὐδὲ γὰρ κέκτημαι τὴν\n\nἀρχήν, ἀλλὰ καὶ τοὺς ἔχοντας ἐλεῶ καὶ σιδηρᾶν ἡγοῦ-\n\n ’μαι ψυχὴν ἔχειν, εἰ μὴ γίνονται αὖοι τοσούτων ἀλφί-\n\nτων καὶ κριθῶν ἀναλισκομένων, ἀλλ’ ἔμοιγε ὁ Κερδῶν\n\nἕπεται μόνος, ᾧ καὶ πρὸς τοὔνομα χαίρω καὶ ὅτι\n\nχρείαν ὄνου πληροῖ τὰ στρώματα φέρων, ἐλθὼν δὲ οὐ\n\nδέομαι πλατυτάτης οἰκήσεως, ἀλλ’ εἰς του τῶν γεωρ-\n\n γῶν ἑνὸς εἰσοικίζομαι τῷ ἐκείνου σκιμποδίῳ καὶ τρα-\n\n πεζίῳ χρώμενος, ἐσθίων ὅσα κἀκεῖνος, Ι κυάμους,\n\nκρόμμυα, τῶν ἀγρίων λαχάνων.",
        "14":"εἰ δὲ ὄρνιν σφά-\n\nξειεν ἢ ὠὰ παραθείη, οὐκ ἐμοὶ λογίζεται, οὐ γὰρ ἂν\n\nἁψαίμην, ἀλλὰ ξένια δίδωσιν. ἃ δ’ ἀποφέρειν μοι τέ-\n\n τακταὶ καὶ οὗτος καὶ οἱ λοιποὶ γεωργοί, πρὸς ἀργύριον\n\nἀκριβῶς τιμησάμενος δραχμὰς οὐκ ὀλίγας ἐκλέγω.\n\nδελφάκιον δὲ καὶ ἄρνα καὶ ἔριφον εἰ καὶ δωροῖντό\n\n \n\n \n\n \n\n\n\n \n\n\n\nμοι, οὐ πείθουσι δοῦναι τῇ γαστρὶ καταθύσαντα, ἀλλ’\n\nἐπαινέσας ἂν] καὶ λαβὼν τρέφειν κελεύω κἀν τοῖς\n\nτοῦ δεσπότου καταριθμεῖν, εἶτ’ αὐξηθέντων ἀπαιτῶ\n\nτὰ ἔκγονα καὶ ποιῶ ταῦτα ἀργύριον.",
        "15":"σῦκα δὲ καὶ\n\nβότρυες καὶ μῆλα καὶ ἄπιοι ἐμοῦ μὲν τοὺς ὀφθαλμοὺς \n\nκαὶ τὴν ῥῖνα εὐφραίνουσιν, ἐσθίει δὲ ὁ διδοὺς ὀβο-\n\nλούς. ὅσα δ’ ὧς ἄχρηστά μοι παραμένει, τοῖς οἰκέταις\n\nδίδωμι καὶ τῆς τροφῆς ὑφαιρῶ. ἐγὼ καὶ τὰ φύλλα\n\nτῶν δένδρων οὐκ ἐῶ τοὺς ἀνέμους ἐπὶ πέδον βάλλειν\n\nκαὶ καταχεῖν, ἀλλ’, εἰσὶ γὰρ οἱ καὶ τούτων δέονται \n\nπρὸς νόσου παραμυθίαν, ἀπεμπολῶ κερματίου, καὶ\n\nδιὰ χρόνου καὶ οἱ κιττοὶ ἐν ταῖς τῶν θεῶν ἑορταῖς\n\nπληροῦσί μοι βαλάντιον ὅλον. \n\n 25. Τὸ δὲ μέγιστον τῶν κερδῶν, ὅσον ποιῶ χρόνον\n\nἐν ἀγρῷ, ποιῶ δὲ ἀμέλει συχνόν, τρέφομαι τοῖς τῶν \n\n \n\n \n\n \n\n\n\n \n\n\n\nγεωργῶν ἀναλώμασι καὶ τότε με μόνον ἡ γαστὴρ οὐ\n\nπορθεῖ. ὢν δὲ ἐν ἄστει, φεῦ, δασμὸν αὐτῇ παρέχω\n\nτὰς τροφάς. οὐδὲ γὰρ ἀνέχεται παραινοῦντος πολλάκις\n\nἀρκεῖσθαι τῷ ἀέρι καὶ μὴ εἶναι χείρω τῶν τεττίγων\n\n οἳ τῇ δρόσῳ τρέφονται μόνῃ, ἀλλὰ δεῖται ἄρτου, φα-\n\nκῆς, κρομμύων, ταρίχους, ἂν οὕτω τύχῃ, πολλάκις\n\nδὲ καὶ σερίδων, ἔν εἴη τὸ τάριχος ἥδιον. καὶ νῦν μὲν\n\nἐπριάμην ἄν, νῦν δ’ ἐπιπλήξας αὐτῇ ἀπῆλθον ἔχων\n\nτἀργύριον. οὐ γὰρ ἠνεσχόμην ἀριθμούμενον ὁρῶν καὶ\n\n τὸν μὲν φύλλα διδόναι, ἐμὲ δὲ κερμάτιον.",
        "16":"μίαν\n\nοἶδα τῇ γαστρὶ χάριν καί, νὴ τοὺς θεούς, οὐ μικράν.\n\nἐν τοῖς τῶν καλούντων δείπνοις ἐμφορεῖται πλειόνων\n\nκαὶ τήν τε ἡμέραν ἐκείνην οὐκ ἐδεήθη τροφῆς καὶ τῆς\n\nὑστεραίας μέχρις ἐσπέρας, τὴν δ’ ἐσπέραν ταύτην\n\n ἀλῶν καὶ ἄρτου βραχέος ἐμφαγὼν ἐκαθεύδησα καὶ\n\nοὕτω δύο ἡμερῶν ἐταμιευσάμην μίαν ἑστίασιν φίλου.\n\nπολλάκις δ’ ἄν, ὦ βουλή, καὶ τῶν κρεῶν μοῖραν οὐκ\n\nὀλίγην λαβὼν καὶ ἄρτων πλειόνων ἔδωκα τῷ παιδὶ\n\n \n\n \n\n\n\n \n\n\n\nκαὶ εἷπον μὲν φαγεῖν, ἔνευσα δὲ τηρεῖν Ι κᾆτ’ RIV 834\n\nἐτρύφων πολλῶν ἑξῆς ἡμερῶν μηδὲν ζημιούμενος. \n\n 27. Καί μοι δοκῶ, νῦν γὰρ ᾐσθόμην, ἐκ τῶν τοι-\n\nούτων, ὦ βουλευταί, δείπνων διεφθάρθαι τὸν νοῦν\n\nκαὶ τρυφᾶν ἐκ τῶν ἀλλοτρίων μαθὼν ἔλαθον εἰς \n\nπάθος ἐμπεσὼν ἐκ κόρου τικτόμενον. ἐκεῖθεν ἡμᾶς,\n\nἐκεῖθεν ὁ Ἔρως ἐνήδρευσε μαλακωτέραν ποιῶν τὴν\n\nψυχὴν καὶ συνεθίσας ὄψων πρῶτον ἐρᾶν. οἶδα γοῦν\n\nτοὺς ὀφθαλμοὺς τοῖς κατ’ ἀγορὰν ὠνίοις ἐπιβαλὼν\n\nκαὶ μηκέτ᾿ εὐχερῶς ἀπαγαγών, ἀλλ’ ἔπαθόν τι πρὸς \n\nαὐτὰ πάθος ἀσύνηθες. ἐπῄνεσά τε αὐτὰ καὶ ἡδέως ἂν\n\nἔφην φαγεῖν καὶ τὸ βαλάντιον λύειν ἕτοιμος ἐγενόμην,\n\nἐν δὲ τῷ λύειν πολλάκις μὲν ἀνανήψας ἐπέπληξα ἐμαυ-\n\nτῷ τί τοῦτο, εἰπών, ὦ κακόδαιμον; οὐ μενεῖς\n\nἐπὶ τῆς συνήθους διαίτης; οὐ διαρραγήσῃ πρό- \n\nτερον ἢ ταυτὶ προτιμήσεις τοῦ κερματίου; πολ-\n\nλάκις δὲ καὶ ἡττήθην, ὁμολογῶ.",
        "17":"καὶ κρεῶν μὲν ἢ\n\nὠῶν ἢ τούτων τινὸς τῶν πολυτελῶν οὐδ’ οὕτως ἂν\n\n \n\n \n\n\n\n \n\n\n\nἐπριάμην, οὐδ’ οὕτως, εἰ μυρίοι με ἐκέντουν Ἔρωτες,\n\nεἰωθὼς δὲ ἐνίοτε τοῦ Βυζαντίου ταρίχους ἐσθίειν,\n\nἴστε δὲ ὡς καὶ χρηστὸν ὄψον οἱ σκόμβροι καὶ εὔωνον,\n\nτοῦ Γαδειρικοῦ ποτ’ ἂν ἐπεθύμησα καὶ στένων μέν,\n\n ἐπριάμην δ’ ἂν ὅμως, εἶτ’ ἐλθὼν οἴκαδε οὐκ ὀπτήσας\n\nσυνέφαγον ἄρτῳ ξηρῷ, ὅ μοι δεῖπνον ἀεὶ τὸ ἥδιστον\n\nἦν, ἀλλ’ ἐπέσταξα ἂν ἐλαίου καὶ ὄξους ἐπέχεον καὶ\n\nῥαφανῖδας συνέφαγον, ὧν καὶ ἔν ἤρκει πρότερον δεἱ-\n\nπνον ποιῆσαι πολυτελές.",
        "18":"ἄλλοτε γαστρός, ὦ βουλή,\n\n βοὸς ἐπεθύμησα, ἄλλοτ’ αἰγείων χορδῶν καὶ οὐκ ἐπε-\n\nθύμησα μόνον, ἀλλ’ οἶμαι, νὴ τοὺς θεούς, καὶ ἠγο-\n\nρακέναι, ὥστ’ ἐκ ταύτης τῆς τρυφῆς ὁ κακοδαίμων\n\nἀκόλαστος ἐγενόμην καὶ γυναικὸς κάλλος ἰδὼν ὁμοίως\n\nἐθαύμασα καὶ ἅψασθαι καὶ περιβαλεῖν καὶ ὡς ἐμαυτὸν\n\n ἀγαγεῖν παραπλησίως ηὐξάμην. τίς δ’ οὐκ ἂν καὶ\n\nἄλλος, ὦ βουλευταί, κάλλος οὕτως ἄμαχον θεασάμενος; \n\n 30. τὸ μὲν πρόσωπον αὐτῆς οἷον ἐν χρυσῷ καταλάμ-\n\nπεται, ἀργύρου δὲ μαρμαρυγὰς ἐκπέμπει τὰ ὄμματα,\n\n \n\n\n\n \n\n\n\n \n\n\n\nἡλικία δὲ καὶ ἦθος καὶ περιβολὴ καὶ στάσις ἀτεχνῶς\n\nοἶα τῶν χρυσῶν ἀγαλμάτων τῶν ἐν τοῖς ἱεροῖς, ὁ δ’\n\nἔξωθεν κόσμος, βαβαί, πόσος καὶ ὅπως ἐράσμιος | RIV 835\n\nδιπλασιάζων τὸ κάλλος τῇ γυναικί. πλήρης μὲν ἡ κε-\n\nφαλὴ χρυσοῦ, πλήρης δὲ ἡ δέρη, ἐλλόβια, βουβάλια, \n\n ἀμφιδέαι. ζώνιον <\n\n καὶ>\n\n ἐσθὴς ἐρίου μὲν ὀλίγου,\n\nσίου δὲ πολλοῦ. \n\n 31. Καὶ ἔμοιγε τὸ πρῶτον ταῦτα κατέσχεν ἐπὶ\n\nπλείονα χρόνον τὰ ὄμματα, εἶθ’ εἵλκυσε τὸ πρόσωπον\n\nἐφ’ αὑτό. κἀκ τοῦ προσώπου πληγή τις ἐπὶ τὴν καρ- \n\nδίαν ἀφίκετο ὀξυτέρα μὲν τῆς ἐκ βέλους, ἴση δὲ μικρὸν\n\nεἰπεῖν τῇ διὰ ξίφους ἢ δόρατος. ἀλλ’ οὕτως οἶδα πλη-\n\nγεὶς ἀδοκήτῳ ποτὲ ζημίᾳ περιπεσών. τὰ γοῦν ἐκ τῶν\n\n \n\n \n\n\n\n \n\n\n\nπληγῶν πάθη οὐδ’ ἀκαρῆ διενήνοχεν.",
        "19":"ἀλλ’ ὥσπερ\n\nτότε, καὶ νῦν ἡμιθνὴς ἐγενόμην, ὠχρός, ἄφωνος. ἴλιγ-\n\nγος ἐν τῇ κεφαλῇ, σκότος περὶ τὰ ὄμματα. οἱ δὲ πόδες\n\nοἷ μὲν ἐβουλόμην οὐ προῇσαν, τῶν δὲ τῆς ἑταίρας\n\n ἰχνῶν ἐξεδέδεντο. καὶ παρειπόμην τῶν μὲν ἐν ποσὶν\n\nοὐδὲν καθορῶν, εἰς δὲ αὐτὴν ὅπως τῷ τε χρυσίῳ καὶ\n\nτῷ κάλλει κεκόσμητο κεχηνώς, ἕως οἴκαδε ἐλθοῦσα\n\nτοὺς μὲν παρῆκεν ἔσω τῶν ἐραστῶν, ἐμὲ δὲ ἀπέκλει-\n\nσεν.",
        "20":"ἦν μὲν οὖν καὶ τοῦτο μυρίων, ὦ βουλή, θα-\n\n νάτων ἄξιον, καὶ πᾶς ἄν μοι κἀνταῦθα δικαίως ἐπι-\n\nπλήξειεν· οὐκ ἀπάγξῃ, δυστυχής; οὐκ εἰς κρη-\n\nμνόν τινα ὤσεις σαυτόν; ἀλλ’ ἐρῶν ἔρωτα οὔ-\n\nτως ἀνδρικὸν καὶ γενναῖον ᾧ συνετράφης, ᾧ\n\nσυνηυξήθης, ᾧ συνήκμασας, ἐπεισφέρεις ἔτε-\n\n ρον αὐτῷ τὸν τῶν μειρακίων καὶ μόλις πρὸς\n\nἐκεῖνον ἀρκῶν μερίσας τὸν χρόνον τὸν ἥμισυν\n\nτῷ δευτέρῳ τούτῳ προσέθηκας καὶ φοιτᾷς ἐπὶ\n\n \n\n \n\n \n\n\n\n \n\n\n\nθύρας ὅθεν κεναῖς ἐπανήξεις χερσίν, ὅ μήπω\n\nπεποίηκας πρότερον. \n\n 34. Ἦν μὲν οὖν καὶ διὰ ταῦτα τεθνάναι μοι κα-\n\nλόν, ὅπερ ἔφην, τί γὰρ ἔδει με ζῆν, 63 βουλευταί,\n\nπράγματι παρακαθήμενον κέρδος οὐ φέροντι; τὰ δ’ \n\nἐφεξῆς οὐδὲ βουλομένῳ μοι ζῆν συγχωρήσειεν ἄν. ὡς\n\nγὰρ δὴ καιρὸν ἔσχε ποτὲ διαλεχθῆναι κἀμοὶ πολλάκις\n\nτὸν οὐδὸν τῶν θυρῶν κατατρίψαντι καὶ ἐπῆλθον οἴ-\n\nκαδε ὡς αὐτήν, κιχλισμὸς ἦν πρῶτον τῶν θεραπαινί-\n\nδων πολύς.",
        "21":"καὶ ἡ μὲν θοἰμάτιον ἔσκωπτε καὶ τὸ \n\nχιτώνιον ὅτι τοῦ Κρόνου πρεσβύτερα, ὅτι πλείους ἔχοι\n\nτὰς ὀπὰς τῶν στημόνων, αἰ δὲ ἠρίθμουν τὰ προσερ-\n\nραμμένα τοῖς ὑποδήμασί μου καττύματα καὶ πόσας\n\n \n\n\n\n \n\n \n\n\n\n \n\n\n\n πενταετηρίδας ἐξήρκεσεν ἐπυνθάνοντο καὶ | πόσας\n\nἔτ’ ἐξαρκέσει. μία δὲ προσελθοῦσα πόσον οὐκ ἐλού-\n\nσω. φησί, χρόνον, ὦ βέλτιστε; ἐμοὶ μὲν γάρ, νὴ\n\nτὴν Ἀφροδίτην, δοκεῖς ἐξ ὅτουπερ ἐγένου. καὶ\n\n πρὸς μὲν τὸ μύρον ἔοικας ὥσπερ οἶ κάνθαροι\n\nδιαφθείρεσθαι. οὐ γὰρ ἂν ὧς ἡμᾶς εἰσιὼν ὼσώ-\n\nδεῖς οὕτω κακόν.",
        "22":"ταῦτα δὲ ἐγὼ μὲν ἐπριόμην\n\nἀκούων, ἡ δὲ τέως μὲν ἐμειδία μάλα ἡδύ, τέλος δὲ\n\nσιωπᾶν αὐταῖς ἐπιτάξασα προσέβλεψέ τέ με θαυμάσιον\n\n οἷον καὶ τὸ χρυσοῦν διανοίξασα στόμα τί δεῦρο\n\nἥκεις; ἐπύθετο. μή του τῶν ἐρώντων μου μειρα-\n\nκίων παιδαγωγὸς ἢ τροφεὺς ὢν ἀπαγορεύσων\n\nἥκεις μηκέτ’ αὐτὸ δέχεσθαι τοῦ λοιποῦ;",
        "23":"οὐκ\n\nἔγωγε, εἶπον, ὦ καλλίστη γυναικῶν, ἀλλ’ ἐρα-\n\n στῆς ὢν καὶ αὐτός. τίνος; εἶπεν. ἢ ταυτησὶ τῆς\n\n \n\n \n\n \n\n \n\n\n\n \n\n\n\nΧρυσίου; ἐπεστράφην πρὸς τοὔνομα καὶ ποίου,\n\nφημί, λέγεις χρυσίου; ταύτης, εἷπε, τῆς χρυσῆς\n\nθεραπαίνης. ἰδὼν δὲ ἐγὼ παιδισκάριον οὐκ ἀηδὲς\n\nκαλὴ μέν, εἶπον, καὶ Χρυσίον καὶ μάλιστα διὰ τοὔ-\n\nνομα, ἐγὼ δὲ οὐ ταύτης, ἀλλὰ τοῦ σοῦ κάλλους \n\nἐρῶ. εὖ γε ποιῶν, εἶπεν, ὦ τάν.",
        "24":"καὶ ἅμα ἀφεῖσα\n\nἐμὲ ἐπυνθάνετο μεγάλῃ τῇ φωνῇ εἰ τὸν εὐνοῦχον\n\nἔπεμψεν ὁ ξεναγὸς Θρασυλέων ὅν μοι σὺν τῷδε\n\nτῷ ὅρμῳ δεδώρηται, δείξασα κόσμον κομψοῦ πάνυ\n\nχρυσίου, εἰ τὴν αὐλητρίδα Πολέμων ὁ τοῦδε \n\nἀντεραστής, τὸ μὲν γὰρ ζώνιον τόδε ταῖς ἑαυ-\n\nτοῦ χερσὶ φιλήσας ἅμα ἐπέζωσεν, εἰ τὸ μειρά-\n\nκιον ὁ Μοσχίων <\n\nκαὶ>\n\nτὰς εἴκοσι μνᾶς ἃς\n\n \n\n \n\n \n\n \n\n\n\n \n\n\n\nΔάον ἥξειν ἔφη κομίζοντα. αὔριον δέ, εἶπεν, 03\n\nφίλτατε, καὶ περὶ σοῦ πευσόμεθα εἰ ὁ νέος\n\nἐραστὴς ὁ καλὸς ἃ χθὲς ὑπέσχετο πέπομφεν.\n\nὑποσχήσῃ γὰρ δηλονότι καὶ ὑπερβαλῇ μάλιστα\n\n μὲν καὶ τοὺς ἄλλους ἐραστάς, εἰ δὲ μή, τὸν\n\nΜοσχίωνα. \n\n 39. Τί με οἴεσθε, ὦ βουλευταί, πάσχειν ταῦτα\n\nἀκούοντα; λίθοις βάλλεσθαι κατὰ τῆς κεφαλῆς ἐδόκουν,\n\nξίφει κατὰ τῆς καρδίας. μόλις ἐπέσχον ἐμαυτὸν μὴ\n\n πεσεῖν. ἡ δὲ πρὶν ἐκ τούτων ἀνενεγκεῖν τῶν πληγῶν\n\nἑτέρας ἐπῆγε χαλεπωτέρας. τέως γάρ, ἔφη, δείπνου\n\nδεῖ τήμερον καὶ τοῦτο σὺ παρασκεύασον, ἵν\n\nἄμα μοι καὶ συνδειπνῇς ἐγγὺς κατακείμενος,\n\nτὸ δὲ δεῖπνον ἔστω μὴ πάνυ πολυτελές.",
        "25":"κἀγὼ\n\n μὲν ἐλαίας που καὶ τυρὸν ἀκούσεσθαι προσεδόκων ἤ,\n\n νὴ Δία γε, λάχανα καὶ ὠά, ἃ καὶ Ι γαμοῦσιν\n\nἀνθρώποις ἀρκεῖ, καὶ πρὸς ταῦτα ἀπεκναιόμην οὐχ\n\nὡς παρέξων, ἀλλ’ ὡς τῷ λόγῳ τέως ἀνιασόμενος. ἡ\n\n \n\n \n\n\n\n \n\n\n\nδὲ κατέλεγε τράπεζαν ἢν φρίττω, νὴ τοὺς θεούς, καὶ\n\nὀνομάσαι βουλόμενος, Θάσιον οἶνον, ὄρνις, ἰχθῦς,\n\nπλακοῦντας, ἄλλ’ ἄττα ὧν οὐδὲ τὰ ὀνόματα ἠπιστάμην.\n\nπρίω δέ, φησί, καὶ ἄνθη καὶ στεφάνους καὶ\n\nμύρον. ὄζειν γὰρ δεῖ παρ’ ἡμῖν καὶ τὸ οἰκίδιον \n\nμύρου.",
        "26":"ἐξέκραγον ἐνθάδ’ οὐκέτ’ ἀνασχόμενος· μὴ\n\nγὰρ βασιλέα τὸν μέγαν ἐραστὴν ἔχεις, ὦ γύναι;\n\nμὴ γὰρ ἐκ γῆς καὶ θαλάττης προσόδους ἐκλέ-\n\nγοντα; καίτοι κἀκεῖνος πτωχὸς ἂν γένοιτο οὐ\n\nπολλοῦ, εἰ τις αὐτοῦ μνᾶς εἴκοσι εἰς δεῖπνον \n\nτοιοῦτον ἀφέλοιτο. ἐμὲ δὲ πρὶν πτωχόν, νεκρὸν\n\nἂν ποιήσαι καὶ μία ληφθεῖσα δραχμή. τοιοῦτος\n\nοὑμὸς τρόπος.",
        "27":"ἀκούω δὲ ὑμᾶς, ὦ βελτίστη,\n\nσφόδρα ἁρμόζεσθαι πρὸς τοὺς τρόπους τῶν\n\nἐραστῶν. ἅρμοσαι δὴ πρὸς τὸν ἐμόν. λαμβάνειν \n\nεἴωθεν, οὐχὶ διδόναι, καὶ μάλιστα μέν, ὦ φιλ-\n\n \n\n \n\n \n\n\n\n \n\n\n\nτάτη, καὶ] δός, οὐ γὰρ <\n\nἂν>\n\nἄμεινον ἄλλως\n\nμόσαιο, εἰ δὲ μή, μή με ἀπαίτει μηδέν. ἄλλως\n\nτε, ἔφην, οὐδ’ ἀκερδὴς ὁ ἐμὸς ἔρως σοι γέγονεν,\n\nἀλλὰ μαρτυρίαν ἤνεγκέ σοι τοῦ κάλλους μεγά-\n\n λῆν.",
        "28":"τοῦτό σε τῶν ἄλλων ἑταιρῶν ἐνδοξο-\n\nτέραν πεποίηκεν. ἡ γὰρ πόλις ὅλη τοὐμὸν αἰσθο-\n\nμένη πάθος ἐν στόμασιν ἔχει καὶ φοιτᾷ παντα-\n\nχοῦ λόγος· τίς ἡ τὸν σκληρὸν τουτονὶ κατα-\n\nκηλήσασα; ποῖον οὕτω κάλλος ἄμαχον ὃ τοῦτον\n\n κατηγωνίσατο; τίνα ἴσην ἔκρινε τῷ χρυσίῳ;\n\nεἶθ’ οἱ μὲν ἐρῶντες καὶ πρότερον προσλαμβά-\n\nνουσι πόθον, οἶ δ’ οὔποτε θεασάμενοι μεταθέ-\n\nουσιν ὀψόμενοι καὶ ἰδόντες ἐρῶσι καὶ ἐρῶντες\n\nδιδόασιν, ὥσθ’ ὅσα παρὰ τῶν δι’ ἐμὲ προσιόν-\n\n τῶν λαμβάνεις ἐμὲ διδόναι σοι νόμιζε καὶ προῖ-\n\nκα σύνες ὁ.",
        "29":"ταῦτα ἐμοῦ λέγοντος, ὦ βουλή, καὶ\n\nτῶν χειρῶν ἁπτομένου καὶ μονονοὺ δακρύοντος οὐ\n\n \n\n \n\n\n\n \n\n\n\nμᾶλλον ἤκουεν ἤ λύρας ἀκούσειεν ὄνος, ἀλλ’ ᾖδέ τινα\n\nᾠδὴν ἁπτομένην ἐμοῦ, τέλος δὲ ἀφῆκε φωνὴν ἥ με\n\nεὐθὺς ἐπὶ τὸ κώνειον ἤγαγε· νῦν μὲν γάρ, ὦ οὗτος,\n\nεἶπεν, ἐντετύχηκάς μοι μηδὲν δεδωκώς, ἄλλοτε\n\nδὲ οὐδὲ ὄψει ἢ τὸν κόλπον τοῦτον ἐμπλήσας \n\nχρυσίου. τοιοῦτος οὑμὸς τρόπος. οὐκ ἂν χαρι-\n\nσαίμην τινὶ μὴ λαβοῦσα. \n\n 45. Μετὰ δὴ ταύτην, ὦ Ι βουλή, τὴν φωνὴν \n\nτὴν οὕτως ἀπηνῆ τὴν ἀπὸ Σκυθῶν ὧς ἀληθῶς τί\n\nδρᾶσαί με χρῆν ἕτερον ἢ τεθνάναι; οὐ γὰρ δὴ τὰ \n\nσυνήθη ταῦτα ἐροῦσιν οἱ ῥήτορες, ὡς μικρὸν τὸ πάθος\n\nκαὶ οὐκ ἄξιον τοῦ κωνείου. ἀλλ’ ἴστε δὴ πάντες ὧς\n\nκαὶ καθ’ αὑτὸν ὁ ἔρως οὐκ ἀνεκτόν, ἀλλὰ τοὺς μὲν\n\nξίφει, τοὺς δὲ ἀγχόνῃ, τοὺς δ’ ἄλλῳ τῳ διεχρήσατο\n\nκαὶ αὖ προσδοκία μόνη ζημίας πολλοὺς ἔωσεν εἰς \n\nκρημνόν. καὶ ἔγωγε τοῦτο μυριάκις παθεῖν ἐκινδύ-\n\nνευσα.",
        "30":"εἰ τοίνυν μία τῶν ἐμῶν συμφορῶν ἑτέροις\n\nοὐ φορητή, πῶς ἐμὲ ζῆν ἀξιοῦσι ταῖς δύο βαλλόμενον\n\nκαὶ ὥσπερ ἐν κλύδωνι πρὸς ταύτην ἐξ ἐκείνης ὧθού-\n\nμενον; νῦν μὲν γὰρ ἐκστήσας ὁ ἔρως με τῶν φρενῶν \n\n \n\n \n\n \n\n \n\n\n\n \n\n\n\nκαὶ ὅλον ἀναρτήσας τῆς ἐρωμένης ἐπὶ τὸ κιβώτιον\n\nἄγει καὶ ἀνοίγειν κελεύει καὶ κενώσαντα φέρειν τῇ\n\nπάντα εὐτυχεῖ γυναικί, νῦν δὲ ἀνοίγοντα τρόμος λαμ-\n\nβάνει τοῦ τε ἄλλου σώματος καὶ μάλιστα τῆς χειρός,\n\n ἡ δὲ βάλανος οὐχ ὑπείκει μοι πρότερον ἡ φιλτάτη\n\nμόνον οὐκ ἀφ’ αὑτῆς ἀνοιγομένη, εἴ ποτε ἐμβαλέσθαι\n\nχρυσίον ἐδέησεν. ὀψὲ δὲ μόλις ἀνοίξαντος μάχη τοῖν\n\nδυοῖν ἐρώτοιν γίνεται καρτερὰ καὶ ὁ μὲν κλείειν, ὁ δ’\n\nἀνοίγειν κελεύει. καὶ τοῦτο πολλάκις ἑκάτερος, ἀεὶ δ’\n\n ἐπικρατεῖ καλῶς ποιῶν ὁ τοῦ κιβωτίου καὶ θᾶττον\n\nτοῦ αἵματος ἢ χρυσίου μοι μεταδοῦναί τινι συγχω-\n\nρεῖ.",
        "31":"ἐπιρράξας οὖν τὸ πῶμα τῷ κιβωτίῳ καὶ\n\nκλείσας ἀσφαλῶς ἀποτρέχω. εἶτ’ οὐκ ἔχω τίς γένωμαι,\n\nἀλλ’ ἀλύων ἄνω καὶ κάτω περίειμι τὴν ἀγοράν, τὸ\n\n ἄστυ πᾶν, τὴν οἰκίαν, καὶ οὔτ’ ἐπὶ τῆς κλίνης ἀν-\n\nέχομαι μένειν οὔτε φέρουσιν ἑστῶτος οἱ πόδες. καὶ\n\nκαθιζήσας μὲν ἀναπηδῶ πάλιν, ἀναπηδήσας δὲ θέω\n\nμέχρι τῶν θυρῶν, εἶθ’ ὑποστρέφω πατάξας τὰς θύρας. \n\n 48. ὕπνου καιρὸς καὶ πρὶν μύσαι τὰ ὄμματα διεγείρο-\n\n \n\n \n\n\n\n \n\n\n\n’μαι θορύβου μεστός. ἠγρύπνουν μὲν γὰρ ἀεὶ καὶ τὸν\n\nἄλλον ἅπαντα χρόνον, ἀλλ’ ἐπὶ λογισμῶν ἦν στρεφόν-\n\nτων μου τὴν ψυχήν· πόσον ἐνοικίου κατέβαλε\n\nτῆς συνοικίας ὁ ναύκληρος; πόσων ἔτι μηνῶν\n\nχρεωστεῖ; πόσος ὁ τῶν ἐργαστηρίων μισθός; εἰ \n\nσυνήχθη μοι τῆς ἐσχατιᾶς ἁπάσης ἡ πρόσοδος;\n\nπόσα μοι βαλάντια γέμει, πόσα κιβώτια; ποῦ\n\nτὸ χρυσίον; ποῦ | τὸ ἀργύριον; καὶ πῶς ἂν \n\nταῦτα πλείονα γένοιτο;",
        "32":"νῦν δέ εἰμι μὲν κἀν\n\nτούτοις, οὐδὲ γὰρ θάνατος ἄν με ταύτης ἀφέλοιτο τῆς \n\nφροντίδος, πολλάκις δὲ μεταξὺ τούτων ἐπὶ τὴν ἐρω-\n\nμένην ἀφέλκομαι καὶ στένω πάλιν καὶ κόπτω τὴν\n\nκεφαλὴν κἀκ τῆς κλίνης ἀναπηδῶ συνεχῶς καὶ παῖδα\n\nκαλῶ μηδὲν δεόμενος καὶ προσελθόντα μηδὲν προστά-\n\nξας ἀπέπεμψα. καὶ νυκτὸς μὲν οὔσης τὴν ἡμέραν \n\nποθῶ, ἐν ἡμέρᾳ δὲ ἡ νὺξ αὖθις αἱρετωτέρα. ἴν, ὧς\n\nἐν τοσούτοις κακοῖς, ἀγαθὸν ἔχω· μισῶ τὴν τροφὴν\n\nκαὶ ἢ παντελῶς οὐ προσίεμαι ἢ σφόδρα ὀλίγην καὶ\n\n \n\n \n\n \n\n\n\n \n\n\n\nταύτην οὐκ ἐγὼ πριάμενος, ἀλλ’ ἐλεοῦσά με ἡ γραῦς\n\nἢ ὁ Κερδῶν οὐκ οἶδ’ ὅθεν λαβόντες προσφέρουσι. \n\n 50. Τίς οὖν ὁ τὸν οὕτως ἔχοντα ζῆν ἀξιῶν; ἢ\n\nτίνα τρόπον; φρασάτω καὶ ζήσομαι. δόντα, φησί.\n\n διαφθείρεις με, ὦ ἄνθρωπε, πρὸ τοῦ κωνείου καὶ οὐδ’\n\nἄχρι τῆς ψήφου τῶν βουλευτῶν βιῶναί μοι συγχωρεῖς.\n\nοἷα γάρ, ὦ θεοί, παραινεῖς. ἀποσυλῆσαι μὲν ἐμαυτόν,\n\nἐνθεῖναι δὲ ἑτέραις χερσὶ τἀμά.",
        "33":"ἐγὼ δέ σε ᾤμην\n\nκαὶ] μάλιστα μὲν καὶ τὴν βουλὴν πεῖσαι ψηφίσασθαι\n\n μὴ λαμβάνειν παρ’ ἐμοῦ μισθὸν τὴν ἑταίραν ὡς μὴ\n\nδυναμένου μου διδόναι, εἰ δὲ μή, παρ’ ἐκείνην αὐτὸν\n\nἀφικόμενον, — φοβοῦνται δὲ ὑμᾶς μόνους αἱ ἑταῖραι\n\nτοὺς ῥήτορας ὡς καὶ κατηγοροῦντας ῥᾳδίως αὐτῶν\n\nκαὶ λοιδορουμένους ἐν οἶς συγγράφετε λόγοις —\n\n εἰπεῖν πρὸς αὐτὴν ἐπάραντα τὴν φωνήν· τί τοῦτο;\n\nπολίτην ἄνθρωπον, ἀστὸν ἐξ ἀμφοῖν, προσ-\n\n \n\n \n\n \n\n \n\n\n\n \n\n\n\nἔχοντα ἑαυτῷ, πόνῳ πολλῷ χρυσίον ὀλίγον κτη-\n\nσάμενον καὶ μὴ δυνάμενον τοῦτο ῥιπτεῖν ἐξ-\n\nἐξαγαγεῖν ἑαυτὸν ἠνάγκασας ἐκ τοῦ βίου καὶ πο-\n\nλίτου χρηστοῦ τὴν πόλιν ἀποστερεῖς;",
        "34":"εἰ δὲ\n\nκαὶ προσέθηκας ὧς ἤκουσεν ἡ βουλὴ τὸ πρᾶγμα καὶ \n\nσφόδρα ἀγανακτεῖ καὶ πέμπειν ἐπ’ αὐτὴν ἑτοίμη τοὺς\n\nΣκύθας, κἂν προσέθηκεν, εὖ οἶδ’ ὅτι χρήματα, ἔνα\n\nμηκέτ’ αὐτὴν ἐνοχλῶ τοῦ λοιποῦ. οὑ γενομένου ἐγὼ\n\nμὲν ἂν μακάριος ἦν ἐκ τῶν φιλτάτων χειρῶν χρυσίον\n\nδεχόμενος, σοὶ δὲ μισθὸν μὲν οὐκ ἂν ἔδωκα τοῦ χρυ- \n\nσίου, εὐεργέτην δ’ ἂν εἰς τὸν ἅπαντα χρόνον ἀνέ-\n\nγραψα. εἰ δὲ τοῦτο μὲν οὐ ποιεῖς, ἐχθρὰ δὲ ἀφίης ῥή-\n\nῥήματα καὶ τοῖς τῆς ἑταίρας ταὐτά, οὐ δέομαι συμβούλου\n\nκενοῦντός μοι τὸ κιβώτιον. ἃ γὰρ ἐμαυτῷ συνεβοΙ\n\nλεῦσα, πολλῷ τῶν σῶν αἱρετώτερα, ἀπελθεῖν ἐκ τοῦ \n\nβίου πρίν τινα I ἰδεῖν τῶν ἐμῶν κυριεύοντα. \n\n",
        "35":"Ποῦ ποτ’ οὖν ὁ δώσων τὸ κώνειον; σὺ μέν,\n\nco βέλτιστε, φιάλην ἀργυρᾶν ἢ χρυσῆν πληρώσας, ἔν’\n\nἥδιον πίω, περίμενε· ἐγὼ δέ, ὅπερ εἰώθασιν οἱ πρὸς\n\nθάνατον τοιοῦτον ἰόντες, ὅ φίλτατον ἔχουσι, τοῦτο \n\n \n\n \n\n \n\n\n\n \n\n\n\nἀσπάζονται, ἀσπάσομαι οἴκαδε εἰσελθὼν ἅ μοι παίδων\n\nἦν καὶ γυναικὸς προτιμότερα καὶ θρηνήσω πρῶτον\n\nμὲν ἐμαυτὸν ὅσων καὶ οἴων ἀγαθῶν αὐτίκα στερήσο-\n\nμαι, ἔπειτα δὲ κἀκεῖνα οἷον κηδεμόνα ἀπώλεσε καὶ\n\n ὅτι καθάπερ ὧς ἀληθῶς ὀρφανὰ μικρὸν ὕστερον οἱ\n\nτυχόντες αὐτὰ διαρπάσουσιν.",
        "36":"οὐ γὰρ δή τις ὑμῶν\n\nοὕτω φιλάνθρωπος, ὦ βουλή, ὡς συγκατορύξαι μοι\n\nτὴν οὐσίαν καὶ πρὸ τοῦ χώματος ταύτην ἐπισωρεῦσαι\n\nτῷ σώματι. ἐγενόμην ἂν εἶς τῶν θησαυρὸν φυλαττόν-\n\n τῶν καὶ οὐχ, ὥσπερ ἐκείνων τινὲς πλὴν ἐμοῦ τοῦ κἀν\n\nτούτῳ δυστυχοῦς πολλοῖς ἤδη προήκαντο, ἀλλ’ ἄβατον\n\nἂν τὸ χωρίον ἀνθρώποις ἐποίησα πόρρωθεν εἴργων\n\nμὴ προσιέναι, οἷα καὶ ἄλλα κατὰ τὴν χώραν ἐστὶ\n\nτυχόν που κἀκεῖ φιλοχρύσων δαιμόνων ἐπικαθημένων\n\n χρυσίῳ, καὶ οὕτως ἂν ἐπλούτουν ἀθάνατα. εἰ δ’ ἀληθές\n\nἐστιν ὅ φασιν οἱ σοφοὶ καὶ αὖθίς γε εἰς ἀνθρώπου\n\nσῶμα ἐρχόμεθα, ἕτοιμον ἔξω πλοῦτον τὸν ἐμαυτοῦ\n\nλαβὼν θησαυρόν. \n\n \n\n \n\n \n\n \n\n \n\n"
    },
    "work":"declamationes 32",
    "original-urn":"urn:cts:greekLit:tlg2200.tlg00532.opp-grc1",
    "edition":"Libanius, Declamationes 32"
}
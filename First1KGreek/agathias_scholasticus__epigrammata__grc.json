{
    "meta":"section",
    "author":"agathias scholasticus",
    "credit":"OpenGreekAndLatin",
    "urn":"urn:cts:greekLit:tlg4024.tlg002.opp-grc12-simple",
    "text":{
        "0":"\n \n ΑΓΑΘΙΟΥ ΣΧΟΛΑΣΤΙΚΟΥ\nΕΠΙΓΡΑΜΜΑΤΑ. \n \n \n ΑΓΑΘΙΟΥ ΣΧΟΛΑΣΤΙΚΟΥ\nΕΠΙΓΡΑΜΜΑΤΑ. *\nΕΚ ΤΗΣ ΑΝΘΟΛΟΓΙΑΣ ΚΩΝΣΤΛΝΤΙΝΟΤ\nΤΟΥ ΚΕΦΑΛΑ. \n",
        "1":"1.* (Anth. Gr. ex editione Fr. Iacobsii IV, 3.)\nΑγαθίου Σχολαστικοῦ Ἀσιανοῦ Μυριναίου\nσυλλογὴ γέων ἐπιγραμμάτων ἐκτεθεῖσα έν Κωνσταντίνου\nπόλει πρὸς Θεόδωρον Δεκουρίωνα τὸν Κοσμᾶ εἴρηται δὲ\nτὰ προοίμια μετὰ τὰς συνεχεῖς ἀκροάσεις τὰς κατ’ ἐκεῖνο\nκαιροῦ γενομένας. \n Οἶμαι μὲν ὑμᾶς, ἄνδρες, ἐμπεπλησμένους\nἐκ τῆς τοσαύτης τῶν λόγων πανδαισίας,\nἔτι που τὰ σιτία προσκορως ἐρυγγάνειν·\nκὼ δὴ κάθησθε τῇ τρυφῇ σεσαγμένοι.\nλόγων γὰρ ἡμῖν πολυτελῶν καὶ ποικίλων \nπολλοὶ προθέντες παμμιγεῖς εὐωχίας,\nπεριφρονεῖν πείθουσι τῶν εἰθισμένων.\nτί δὲ νῦν ποιήσομεν; τὰ προὐξειργασμένα\nοὕτως ἐάσω συντετῆχθαι κείμενα\nἡ καὶ προθῶμαι τῆς ἀγορᾶς ἐν τῷ μέσῳ \nπαλιγκαπήλοις εὐτελῶς ἀπεμπολῶν;\nκαὶ τίς μετασχεῖν τῶν ἐμῶν ἀνέξεται;\nτίς δ’ ἂν πρίαιτο τοὺς λόγους τριωβόλου,\nεἰ μὴ φέροι πως ὦτα μὴ τετρημένα;\nἀλλ’ ἐστιν ἐλπὶς εὐμενῶς τῶν δρωμένων \nὑμᾶς μεταλαβεῖν, κοὐ κατεβλακευμένως.\nἔθος γὰρ ὑμῖν τῇ προθυμίᾳ μόνῃ,\nτῇ τῶν καλούντων, ἐμμετρεῖν τὰ σιτία·\nκαὶ πρός γε τοῦτο δεῖπνον ἠρανισμένον\nἥκω προθήσων ἐκ νέων ἡδυσμάτων. \n\n \n\nἐπεὶ γὰρ οὐκ ἔνεστιν ἔξ ἐμοῦ μόνου\nὑμᾶς μεταλαβεῖν, ἄνδρες, ἀξίας τροφῆς,\nπολλοὺς ἔπεισα συλλαβεῖν μοι τοῦ πόνον,\nκαὶ συγκαταβαλεῖν καὶ συνεστιᾶν πλέον.\nκαὶ δὴ παρέσχον ἀφθόνως οἱ πλούσιοι \nἐξ ὧν τρυφῶσι, καὶ παραλαβὼν γνησίως\nἐν τοῖς ἐκείνων πέμμασι φρυάττομαι.\nτοῦτο δέ τις αὐτῶι προσφόρως, δείκνυς ἐμὲ,\nἴσως ἐρεῖ πρὸς ἄλλον, ἀρτίως ἐμοῦ\nμάζαν μεμαχότος μουσικήν τε καὶ νέαν, \nοὗτος παρέθηκε τὴν ὑπ’ ἐμοῦ μεμαγμένην.\nταυτὶ μὲν οὖν ἐρεῖ τις, οἴδα, τῶν σοφῶν,\nτῶν ὀψοποιῶν, ὧν χάριν δοκῶ μόνος\nεἶναι τοσαύτης πανδαισίας.\nθαρρῶν γὰρ αὐτοῖς λιτὸν οἴκοθεν μέρος \nκαὐτὸς παρέμιξα, τοῦ δοκεῖν μὴ παντελῶς\nξένος τις εἶναι τῶν ὑπ’ ἐμοῦ συνηγμένων.\nἀλλ’ ἐξ ἑκάστου σμικρὸν ἐξάγω μέρος,\nὅσον ἀπογεῦσαι. τῶν δὲ λοιπῶν εἰ θέλοι\nτυχεῖν τις ἁπάντων, καὶ μετασχεῖν εἰς κόρον, \nἴστω γε ταῦτα κατ’ ἀγορὰν ζητητέα. \n Κόσμον δὲ προσθεὶς τοῖς ἐμοῖς πονήμασιν,\nἐκ τοῦ βασιλέως τοὺς προλόγους ποιήσομαι·\nἅπαντα γάρ μοι δεξιῶς προβήσεται.\nκαί μοι μεγίστων πραγμάτων ὑμνουμένων \nεὑρεῖν γένοιτο καὶ λόγους ἐπηρμένους. \n Μή τις ὑπαυχενίοιο λιπὼν ζωστῆρα λεπάδνου\nβάρβαρος ἐς βασιλῆα βιημάχον ὄμμα τανύσσῃ,\nμηδ’ ἔτι Περσὶς ἄναλκις ἀναστείλασα καλύπτρην\nὄρθιον ἀθρήσειεν· ἐποκλάζουσα δὲ γαίῃ, \nκαὶ λόφον αὐχήεντα καταγνάμπτουσα τενόντων,\nΑὐσονίοις ἄκλητος ὑποκλίνοιτο ταλάντοις.\nἙσπερίη θεράπαινα, σὺ δ’ ἐς κρηπῖδα Γαδείρων,\nκαὶ παρὰ πορθμὸν Ἴβηρα, καὶ Ὠκεανίτιδα Θούλην,\nἤπιον ἀμπνεύσειας, ἀμοιβαίων δὲ τυράννων \nκράατα μετρήσασα τεῇ κρυφθέντα κονίη,\nθαρσαλέαις παλάμῃσι φίλην ἀγκάζεο Ῥώμην.\nΚαυκασίῳ δὲ τένοντι καὶ ἐν ῥηγμῖνι Κυταίῃ,\nὁππόθι ταυρείοιο ποδὸς δουπήτορι χαλκῷ\n\n \n\nσκληρὰ σιδηρείης ἐλακίζετο νῶτα κονίης, \nσύννομον Ἀδριάδεσσιν ἀναπλέξασα χορείην\nΦάσιάς εἱλίσσοιτο φίλῳ σκιρτήματι νύμφη,\nκαὶ καμάτους μέλψειε πολυσκήπτρου βασιλῆος,\nμόχθον ἀποῤῥίψασα γιγαντείου τοκετοῖο.\nμηδὲ γὰρ αὐχήσειεν Ἰωλκίδος ἔμβολον Ἄργος, \nὅττι πόνους ἥρωος ἀγασσαμένη Παγασαίου\nοὐκέτι Κολχὶς ἄρουρα, γονῇ πλησθεῖσα Γιγάντων,\nεὐπτολέμοις σταχύεσσι μαχήμονα βῶλον βῶλον\nκεῖνα γὰρ ἢ μῦθός τις ἀνέπλασεν, ἢ διὰ τέχνης\nοὐχ ὁσίης τετέλεστο, πόθων ὅτε λύσσαν ἑλοῦσα \nπαρθενικὴ δολόεσσα μάγον κίνησεν ἀνάγκην.\nἀλλὰ δόλων ἔκτοσθε καὶ ὀρφναίου κυκεῶνος\nΒάκτριος ἡμετέροισι Γίγας δούπησε βελέμνοις.\nοὐκέτι μοι χῶρός τις ἀνέμβατος, ἀλλ’ ἐνὶ πόντῳ\nὙρκανίου κόλποιο, καὶ ἐς βυθὸν Αἰθιοπῆα\nἸταλικαῖς νήεσσιν ἐρέσσεται ἥμερον ὕδωρ.\nἀλλ’ ἴθι νῦν ἀφύλακτος ὅλην ἤπειρον ὁδεύων,\nΑὐσόνιε, σκίρτησον, ὁδοίπορε, Μασσαγέτην δὲ\nἀμφιθέων ἀγκῶνα, καὶ ἄξενα τέμπεα Σούσων\nἸνδῴης ἐπίβηθι κατοργάδος· ἐν δὲ κελεύθοις \nεἴποτε διψήσειας, ἀρύεο δοῦλον Ὕδασπιν·\nναὶ μὴν κὼ κυανωπὸν, ὑπὲρ δύσιν ἄτρομος ἕρπων\nκύρβιας Ἀλκείδαο μετέρχεο θαρσαλέως δὲ\nἴχνιον ἀμπαύσειας ἐπὶ Ψαμάθοισιν Ἰβήρων,\nὁππόθι, καλλιρέεθρον ὑπὲρ βαλβῖδα θαλάσσης, \nδίζυγος ἠπείροιο συναντήσασα κεραίη\nἐλπίδας ἀνθρώποισι βατῆς εὔνησε πορείης.\nἐσχατιὴν δὲ Λιβυσσᾶν ἐπιστείβων Νασαμώνων\nἔρχεο, καὶ παρὰ Σύρτιν, ὅπη νοτίῃσι θυέλλαις\nἐς κλίσιν ἀντίπρῳρον ἀνακλασθεῖσα Βορῆος, \nκαὶ ψαφαρὴν ἄμπωτιν ὕπερ ῥηγμῖνι ἁλίπλῳ\nἀνδράσι δῖα θάλασσα πόρον χερσαῖον ἀνοίγει.\nοὐδὲ γὰρ ὀθνείης σε δεδέξεται ἤθεα γαίης,\nἀλλὰ σοφοῦ κτεάνοισιν ὁμιλήσεις βασιλῆος,\nἔνθα κεν ἀίξειας, ἐπεὶ κυκλώσατο κόσμον \nκοιρανίη· Τάναϊς δὲ μάτην ἤπειρον ὁρίζων\nἐς Σκυθίην πλάζοιτο καὶ ἐς Μαιώτιδα λίμνην.\nτουνεκεν, ὁππότε πάπα φίλης πέπληθε γαλήνης,\n\n \n\nὁππότε καὶ ξείνοιο καὶ ἐνδαπίοιο κυδοιμοῦ\nἐλπίδες ἐθραύσθησαν ὑφ’ ἡμετέρῳ βασιλῆι, \nδεῦρο, μάκαρ Θεόδωρε, σοφὸν στήσαντες ἀγῶνα\nπαίγνια κινήσωμεν ἀοιδοπόλοιο χορείης.\nσοι γὰρ ἐγὼ τὸν ἄεθλον ἐμόχθεον· εἰς σὲ δὲ μύθων\nἐργασίην ἤσκησα, μιῇ δ’ ὑπὸ σύζυγι βίβλῳ\nἐμπορίην ἤθροισα πολυξείνοιο μελίσσης, \nκαὶ τόσον ἐξ ἐλέγοιο πολυσπερὲς ἄνθος ἀγείρας,\nστέμμα σοι εὐμύθοιο καθήρμοσα Καλλιοπείης,\nὡς φηγὸν Κρονίωνι, καὶ ὁλκάδας Ἐννοσιγαίῳ,\nὡς Ἄρεϊ ζωστῆρα, καὶ Ἀπόλλωνι φαρέτρην,\nὡς χέλυν Ἑρμάωνι, καὶ ἡμερίδας Διονύσῳ. \nοἶδα γὰρ ὡς ἄλληκτον ἐμῆς ἱδρῶτι μεριμνᾷ\nεὖχος ἐπιστάξειεν ἐπωνυμίη Θεοδώρου. \n πρῶτα δέ σοι λέξαιμι, παλαιγενέεσσιν ἐρίζων,\nὄσσαπερ ἐγράψαντο νέης γενετῆρες ἀοιδῆς,\nὡς προτέροις μακάρεσσιν ἀνειμένα· καί γὰρ ἐῴκει \nγράμματος ἀρχαίοιο σοφὸν μίμημα φυλάξαι. \n Ἀλλὰ πάλιν μετ᾿ ἐκεῖνα παλαίτερον εὖχος\nὅσσαπερ ἥ γραφίδεσσι χαράξαμεν, ἢν τινι χώρῳ,\nεἴτε καὶ εὐποίητον ἐπὶ βρέτας, εἴτε καὶ ἄλλης\nτέχνης ἐργοπόνοιο πολυσπερέεσσιν ἀέθλοις. \n Καὶ τριτάτην βαλβῖδα νεήνιδος ἔλλαχε βίβλου\nὅσσα θέμις τύμβοισι· τάπερ θεὸς ἐν μὲν ἀοιδῇ\nἐκτελέειν νεύσειεν, ἐν ἀτρεκίῃ δὲ διώκοι. \n Ὄσσα δὲ καἰ βιότοιο πολυσπερέεσσι κελεύθοις\nγράψαμεν, ἀσταθέος δὲ τύχης σφαλεροῖσι ταλάντοις, \nδέθκεό μοι βίβλοιο παρὰ κρηπῖδα τετάρτην. \n Ναὶ τάχα καὶ πέμπτοιο χάρις θέλξειεν ἀέθλου,\nὁππόθι κερτομέοντες ἐπεσβόλον ἦχον ἀοιδῆς\nγράψαμεν· ἑκταῖον δὲ μέλος κλέπτουσα Κυθήρῃ\nεἰς ὀάρους ἐλέγοιο παρατρέψειε πορείην, \nκαὶ γλυκεροὺς ἐς ἔρωτας· ἐν ἑβδομάτη δὲ μελίσσῃ,\nεὐφροσύνας Βάκχοιο, φιλακρήτους τε χορείας,\nκαὶ μέθυ, καὶ κρητῆρα, καὶ ὄλβια δεῖπνα νοήσεις. \n",
        "2":"2.* (Ibid.) \n Tοῦ αὐτοῦ Ἀγαθίου.\nΣτῆλαι καὶ γραφίδες καὶ κύρβιες, εὐφροσύνης μὲν \n αἴτια τοῖς ταῦτα κτησαμένοις μεγάλης·\n\n \n\nἀλλ᾿ ἐς ὅσον ζώουσι· τὰ γὰρ κενὰ κύδεα φωτῶν \n ψυχαῖς οἰχομένων οὐ μάλα συμφέρεται·\nἡ δ᾿ ἀρετὴ σοφίης τε χάρις καὶ κεῖθι συνέρπει, \n κἀνθάδε μιμνάζει μνῆστιν ἐφελκομένη.\nοὕτως οὔτε Πλατῶν βρενθύεται, οὔτ’ ἄρ’ Ὅμηρος, \n χρώμασιν ἢ στήλαις, ἀλλὰ μόνῃ σοφίη.\nὄλβιοι ὧν μνήμη πινυτῶν ἐνὶ τεύχεσι βίβλων, \n ἀλλ᾿ οὐκ ἐς κενεὰς εἰκόνας ἐνδιάει. \n\n ",
        "3":"ΕΠΙΓΡ ΑΜΜΑΤΑ ΧΡΙΣΤΙΑΝΙΚΑ. \n 3.* (I, 34.) \n Εἰς εἰκόνα τοῦ ἀρχαγγέλου ἐν Πλάτῃ.\nΑσκοπον ἀγγελίαρχον, ἀσώματον εἴδει· μορφῆς, \n ἀ μέγα τολμήεις, κηρὸς ἀπεπλάσατο·\nἔμπης οὐκ ἀχάριστον, ἐπεὶ βροτὸς εἰκόνα λεύσσων \n θυμὸν ἀπιθύνει κρείσσονι φαντασίῃ·\nοὐκέτι δ᾿ ἀλλοπρόσαλλον ἔχει σέβας, ἀλλ᾿ ἐν ἑαυτῷ \n τὸν τύπον ἐγγράψας ὡς παρεόντα τρέμει·\nομματα δ᾿ ὀτρύνουσι βαθὺν νόον· οἶδε δὲ τέχνη \n χρώμασι πορθμεῦσαι τὴν φρενὸς ἱκεσίην. \n",
        "4":"4.* (I, 35.) \n Εἰς τὸν αὐτὸν ἐν τῷ Σωσθενίῷ.\nΚαρικὸς Αἰμιλιανὸς, Ἰωάννης τε σὺν αὐτῶ, \n Ῥουφῖνος Φαρίης, Ἀγαθίης Ἀσίης,\nτέτρατον, ἀγγελίαρχε, νόμων λυκάβαντα λαχόντες, \n ἄνθεσιν εἰς σὲ, μάκαρ, τὴν σφετέρην γραφίδα,\nαἰτοῦντες τὸν ἔπειτα καλὸν χρόνον· ἀλλὰ φανείης \n ἐλπίδας ἰθύνων ἐσσομένου βιότου. \n",
        "5":"5.* (I, 36.) \n Εἰς εἰκόνα Θεοδώρου Ἰλλουστρίου καὶ δὶς ἀνθυπάτου, έν\nᾗ γέγραπται παρὰ τοῦ ἀρχαγγέλου δεχόμενος τὰς ἀξίας\nἐν Ἐφέσῳ. \n Ἵλαθι μορφωθεὶς, ἀρχάγγελε· σὴ γὰρ \n ἄσκοπος· ἀλλὰ βροτῶν δῶρα πέλουσι τάδε.\nἐκ σέο γὰρ Θεόδωρος ἔχει ζωστῆρα μαγίστρου \n καὶ δὶς ἀεθλεύει πρὸς θρόνον ἀνθυπάτων\n\n \nτῆς δ’ εὐγνωμοσύνης μάρτυς γραφὶς· ὑμετέρην γὰρ \nχρώμασι μιμηλὴν ἀντετύπωσε χάριν. \n ΕΠΙΓΡ ΑΜΜΑΤΑ ΕΡΩΤΙΚΑ. \n",
        "6":"6. (V, 216.) \n Εἰ φιλέεις, μὴ πάμπαν ὑποκλασθέντα χαλάσσῃς\nθυμὸν ὀλισθηρῆς ἔμπλεον ἱκεσίης. \n ἀλλά τι καὶ φρονέοις στεγανώτερον, ὅσσον ἐρύσσαι\nὀφρύας, ὅσσον ἰδεῖν βλέμματι φειδομένῳ. \n ἔργον γάρ τι γυναιξὶν ὑπερφιάλους ἀθερίζειν, \nκαὶ κατακαγχάζειν τῶν ἄγαν οἰκτροτάτων. \n κεῖνος δ’ έστιν ἄριστος ἐρωτικὸς ὃς τάδε μίξει,\nοἶκτον ἔχων ὀλίγῃ ξυνὸν ἀγηνορίῃ. \n",
        "7":"7. (V, 218.) \n Τὸν σοβαρὸν Πολέμωνα, τὸν ἐν θυμέλῃσι Μενάνδρου\nκείραντα Γλυκερὰς τῆς ἀλόχου πλοκάμους, \n ὁπλότερος πολέμων μιμήσατο, καὶ τὰ Ῥοδάνθης\nβόστρυχα παντόλμοις χερσὶν ἐληίσατο, \n καὶ τραγικοῖς ἀχέεσσι τὸ κωμικὸν ἔργον ἀμείψας \nμάστιξεν ῥαδινῆς ἅψεα θηλυτέρης. \n ζηλομανὲς τὸ κόλασμα· τί γὰρ τόσον ἤλιτε κούρη,\nεἰ με κατοικτείρειν ἤθελε τειρόμενον; \n σχέτλιος, ἀμφοτέρους δὲ διέτμαγε, μέχρι καὶ αὐτοί\nβλέμματος ἐνστήσας αἴθοπα βασκανίην. \n ἀλλ’ ἔμπης τελέθει μισούμενος· αὐτὰρ ἔγωγε\nδύσκολος, οὐχ ὁρόων τὴν περικειρομένην. \n",
        "8":"8. (V, 220.) \n Εἰ καὶ νὺν πολιή σε κατεύνασε, καὶ τὸ θαλυκρὸν\nκεῖνο κατημβλύνθη κέντρον ἐρωμανίης, \n ὤφελες, ὦ Κλεόβουλε, πόθους νεότητος ἐπιγνοὺς,\nνῦν καὶ ἐποικτείρειν ὁπλοτέρων ὀδύνας, \n μηδ’ ἐπὶ τοῖς ξυνοῖς κοτέειν μέγα, μηδὲ κομάων \nτὴν ῥαδινὴν κούρην πάμπαν ἀπαγλαίσαι. \n ἀντίπατρος τῇ παιδὶ πάρος μεμέλησο ταλαίνῃ,\nκαὶ νῦν ἐξαπίνης ἀντίπαλος γέγονας. \n\n \n",
        "9":"9. (V, 222.) \n Εἰς Ἀριάδνην \n Εἴ ποτε μὲν κιθάρης ἐπαφήσατο πλῆκτρον ἐλοῦσα\nκούρη, Τερψιχόρης ἀντεμέλιζε μίτοις· \n εἰ ποτε δὲ τραγικῷ ῥοιζήματι ῥήξατο φωνὴν,\nαὐτῆς Μελπομένης βόμβον ἀπεπλάσατο· \n εἰ δὲ καὶ ἀγλαίης κρίσις ἵστατο, μᾶλλον ἂν αὐτὴ \nΚύπρις ἐνικήθη, κἂν ἐδίκαζε Πάρις. \n σιγῇ ἐφ’ ἡμείων, ἵνα μὴ Διόνυσος ἀκούσας\nτῶν Ἀριαδνείων ζῆλον ἔχοι λεχέων. \n",
        "10":"10. (V, 237.) \n πᾶσαν ἐγὼ τὴν νύκτα κινύρομαι· εὖτε δ’ ἐπέλθῃ\nὄρθρος ἐλινῦσαι μικρὰ χαριζόμενος, \n ἀμφιπεριτρύζουσι χελιδόνες, ἐς δέ με δάκρυ\nβάλλουσιν, γλυκερὸν κῶμα παρωσάμεναι. \n ὄμματα δὲ σταλάοντα φυλάσσεται· ἡ δὲ Ῥοδάνθης \nαὖθις ἐμοῖς στέρνοις φροντὶς ἀναστρέφεται. \n ὦ φθονερᾶι παύσασθε λαλητρίδες· οὐ γὰρ ἔγωγε\nτὴν Φιλομηλείην γλῶσσαν ἀπεθρισάμην. \n ἀλλ’ Ἴτυλον κλαίοιτε κατ’ οὔρεα, καὶ γοάοιτε\nεἰς ἔποπος κραναὴν αὖλιν ἐφεζόμεναι, \n βαιὸν ἶνα κνώσσοιμεν· ἴσως δέ τις ἤξει ὄνειρος,\nὅς με Ῥοδανθείοις πήχεσιν ἀμφιβάλοι. \n",
        "11":"11. (V, 261.) \n Εἰμὶ μὲν οὐ φιλόοινος· ὅταν δ’ ἐθέλῃς με μεθύσσαι,\nπρῶτα σὺ γευομένη πρόσφερε, καὶ δέχομαι. \n εἰ γὰρ ἐπιψαύσεις τοῖς χείλεσιν, οὐκέτι νήφειν\nεὐμαρὲς, οὐδὲ φυγεῖν τὸν γλυκὺν οἰνοχόον· \n πορθμεύει γὰρ ἔμοιγε κύλιξ παρὰ σοῦ τὸ φίλημα, \nκαὶ μοι ἀπαγγέλλει τὴν χάριν ἣν ἔλαβεν. \n",
        "12":"12. (V, 263.) \n Μήποτε λύχνε μύκητα φέροις, μηδ’ ὄμβρον ἐγείροις,\nμὴ τὸν ἐμὸν παύσῃς νυμφίον ἐρχόμενον. \n αἰεὶ σὺ φθονέεις τῇ Κύπριδι, κὼ γὰρ ὅθ’ Ἥρω\nἥρμοσε Λειάνδρῳ... θυμὲ, τὸ λοιπὸν ἔα. \n Ἡφαίστου τελέθεις, καἰ πείθομαι, ὅττι χαλέπτων \nΚύπριδα, θωπεύεις δεσποτικὴν ὀδύνην. \n\n \n",
        "13":"13. (V, 267.) \n ἁ Τί στενάχεις; βφιλέω. ατίνα; βπαρθένον· ἁ ἦ ῥά γε καλήν,.\nβ καλὴν ἡμετέροις ὄμμασι φαινομένην. \n ἁ ποῦ δέ μιν εἰσενόησας; βἐκεῖ ποτὶ δεῖπνον ἐπελθὼν\nξυνῇ κεκλιμένην ἔδρακον ἐν στιβάδι. \n ἁ ἐλπίζεις δὲ τυχεῖν; βναὶ ναὶ φίλος· ἀμφαδίην δὲ \nοὐ ζητῶ φιλίην, ἀλλ’ ὑποκλεπτομένην. \n ἆτόν νόμιμον μᾶλλον φεύγεις γάμον· ἀτρεκὲς ἔγνων\nὅττι γε τῶν κτεάνων πουλὺ τὸ λειπόμενον. \n βἔγνως. αοὐ φιλέεις, ἐψεύσαο· πῶς δύναται γὰρ\nψυχὴ ἐρωμανέειν ὀρθὰ λογιζομένη; \n",
        "14":"14.* (V, 269.) \n Δισσῶν θηλυτέρων μοῦνός ποτε μέσσος ἐκείμην,\nτῆς μὲν ἐφιμείρων, τῇ δὲ χαριζόμενος. \n εἷλκε δέ μ’ ἡ φιλέουσα· πάλιν δ’ ἐγὼ, οἶά τέ τις φὼρ,\nχείλεϊ φειδομένῳ τὴν ἑτέρην ἐφίλουν, \n ζῆλον ὑποκλέπτων τῆς γείτονος, ἧς τὸν ἔλεγχον \nκαὶ τὰς λυσιπόθους ἔτρεμον ἀγγελίας. \n ὀχθήσας δ’ ἄρ’ ἔειπον· ἐμοὶ τάχα καὶ τὸ\nὡς τὸ φιλεῖν χαλεπὸν, δισσὰ κολαζομένῳ. \n",
        "15":"15. (V, 273.) \n Ἡ πάρος ἀγλαίῃσι μετάρσιος, ἡ πλοκαμῖδας\nσειομένη πλεκτὰς, καὶ σοβαρευομένη, \n ἥ μεγαλαυχήσασα καθ’ ἡμετέρης μελεδώνης,\nγήραι ῥικνώδης τὴν πρὶν ἀφῆκε χάριν. \n μαζὸς ὑπεκλίνθη, πέσον ὀφρύες, ὄμμα τέτηκται, \nχείλεα βαμβαίνει φθέγματι γηραλέῳ. \n τὴν πολιὴν καλέω Νέμεσιν Πόθου, ὅττι δικάζει\nἔννομα, ταῖς σοβαραῖς θᾶσσον ἐπερχομένη. \n",
        "16":"16.* (V, 276.) \n Σοι τόδε τὸ κρήδεμνον, ἐμὴ μνήστειρα, κομίζω,\nχρυσεοπηνήτῳ λαμπόμενον γραφίδι. \n βάλλε δὲ σοῖς πλοκάμοισιν· ἐφεσσαμένη δ’ ὑπὲρ ὤμων\nστήθει παλλεύκῳ τήνδε δὸς ἀμπεχόνην. \n ναὶ ναὶ στήθει· μᾶλλον, ὅπως ἐπιμάζιον εἴη \nἀμφιπεριπλέγδην εἰς σὲ κεδαννύμενον. \n\n \n καὶ τόδε μὶν φορέοις ἅτε παρθένος· ἀλλὰ καὶ εὐνὴν\nλεύσσοις, καὶ τεκέων εὔσταχυν ἀνθοσύνην, \n ὄφρα σοι ἐκτελέσαιμι καὶ ἀργυφέην ἀναδέσμην,\nκαὶ λιθοκολλήτων πλέγματα κεκρυφάλων. \n",
        "17":"17. (V, 278.) \n Αὐτή μοι Κυθέρεια καὶ ἱμερόεντες Ἔρωτες\nτήξουσιν κενεὴν ἀχθόμενοι κραδίην, \n ἄρσενας εἰ σπεύσω φιλέειν ποτέ. μήτε τυχήσω,\nμήτ’ ἐπολισθήσω μείζοσιν ἀμπλακίαις. \n ἄρκια θηλυτέρων ἀλιτήματα, κεῖνα κομίσσω, \nκαλλείψω δὲ νέους ἄφρονι Πιτταλάκῳ. \n",
        "18":"18.* (V, 280.) \n Ἦ ῥά γε καὶ Φίλιννα, φέρεις πόθον, ἦ ῥα καὶ αὐτὴ\nκάμνεις, αὐαλέοις ὄμμασι τηκομένη; \n ἢ σὺ μὲν ὕπνον ἔχεις γλυκερώτατον, ἡμετέρης δὲ\nφροντίδος οὔτε λόγος γίγνεται, οὔτ’ ἀριθμός; \n εὑρήσεις τάχ’ ὅμοια, τεὴν δ’, ἀμέγαρτε, παρειὴν \nἀθρήσω θαμινοῖς δάκρυσι τεγγομένην. \n Κύπρις γὰρ τὰ μὲν ἄλλα παλίγκοτος· έν δέ τι καλὸν\nἔλλαχεν, ἐχθαίρειν τὰς σοβαρευομένας. \n",
        "19":"19. (V, 282.) \n Ἡ ῥαδινὴ Μελίτη ταναοῦ ἐπὶ γήραος οὐδῷ\nτὴν ἀπὸ τῆς ἥβης οὐκ ἀπέθηκε χάριν, \n ἀλλ’ ἔτι μαρμαίρουσι παρηίδες, ὄμμα δὲ θέλγειν\nοὐ λάθε· τῶν δ’ ἐτέων ἡ δεκὰς οὐκ ὀλίγη. \n μίμνει καὶ τὸ φρύαγμα τὸ παιδικόν· ἐνθάδε δ’ ἔγνων \nὅττι φύσιν νικᾷν ὁ χρόνος οὐ δύναται. \n",
        "20":"20.* (V, 285.) \n Εἰργομένη φιλέειν με κατὰ στόμα δῖα Ῥοδάνθη\nζώνην παρθενικὴν ἐξετάνυσσε μέσην, \n καὶ κείνῳ φιλέεσκεν· ἐγὼ δέ τις ὡς ὀχετηγὸς\nἀρχὴν εἰς ἑτέρην εἷλκον ἔρωτος ὕδωρ, \n αὐερύων τὸ φίλημα· περὶ ζωστῆρα δὲ κούρης \nμάστακι ποππύζων, τηλόθεν ἀντεφίλουν. \n ἦν δὲ πόνου καὶ τοῦτο παραίφασις· ἡ γλυκερὴ γὰρ\nζώνη πορθμὸς ἴην χείλεος ἀμφοτέρου. \n\n \n",
        "21":"21 (V, 287.) \n Σπεύδων εἰ φιλέει με μαθεῖν εὐῶπις Ἐρευθὼ,\nπείραζον κραδίην πλάσματι κερδαλέῳ· \n βήσομαι ἐς ξείνην τινά που χθόνα· μίμνε δὲ κούρη\nἀρτίπος, ἡμετέρου μνῆστιν ἔχουσα πόθου. \n ἡ δὲ μέγα στονάχησε καὶ ἥλατο, καὶ τὸ πρόσωπον \nπλῆξε, καὶ εὐπλέκτου βότρυν ἔρηξε κόμης, \n καὶ με μένειν ἱκέτευσεν. ἐγὼ δέ τις ὡς βραδυπειθὴς\nὄμματι θρυπτομένῳ συγκατένευσα μένειν. \n ὄλβιος ἐς πόθον εἰμι· τὸ γὰρ μενέαινον ἀνύσσαι\nπάντων, εἰς μεγάλην τοῦτο δέδωκα χάριν. \n",
        "22":"22.* (V, 289.) \n Ἡ γραῦς ἡ τρικόρωνος, ἡ ἡμετέρους διὰ μόχθους\nμοίρης ἀμβολίην πολλάκι δεξαμένη, \n ἄγριον ἦτορ ἔχει, καὶ θέλγεται οὔτ’ ἐπὶ χρυσῷ,\nοὔτε ζωροτέρῳ μείζονι κισσυβίῳ. \n τὴν κούρην δ’ αἰεὶ περιδέρκεται· εἰ δὲ ποτ’ αὐτὴν \nἀθρήσει κρυφίοις ὄμμασι ῥεμβομένην, \n ἇ μέγα τολμήεσσα, ῥαπίσμασιν ἀμφὶ\nπλήσσει τὴν ἁπαλὴν οἰκτρὰ κινυρομένην. \n εἰ δ’ ἐτεὸν τὸν Ἄδωνιν ἐφίλαο, Περσεφόνεια,\nοἴκτειρον ξυνῆς ἄλγεα τηκεδόνος. \n ἔστω δ’ ἀμφοτέροισι μία τῆς δὲ γεραιῆς\nῥύεο τὴν κούρην, πρίν τι κακὸν παθέειν. \n",
        "23":"23. (V, 292.) \n Ἀγαθίου πέραν τῖς πόλεως διάγοντος διὰ τὰ λύσιμα\nτῶν νόμων, ὑπομνηστικὸν πεμφθὲν πρὸς Παῦλον \n Σιλεντιάριον. \n Ἐνθάδε μὲν χλοάουσα τεθηλότι βῶλος\nφυλλάδος εὐκάρπου πᾶσαν ἔδειξε χάριν· \n ἐνθάδε δὲ κλάζουσιν ὑπὸ σκιεραῖς κυπαρίσσοις\nὄρνιθες δροσερῶν μητέρες ὀρταλίχων· \n καἰ λιγυρὸν βομβεῦσιν ἀκανθίδες· ἡ δ’ ὀλολυγὼν \nτρύζει, τρηχαλέαις ἐνδιάουσα βάτοις. \n ἀλλὰ τι μοι τῶν ἦδος, ἔπει σέο μῦθον ἀκούειν\nἤθελον, ἢ κιθάρης κρούσματα Δηλιάδος; \n καί μοι δισσὸς ἔρως περικίδναται. εἰσοράαν γὰρ\nκαὶ σὲ μάκαρ ποθέω, καὶ γλυκερὴν Δάμαλιν, \n\n \n ἧς με περισμύχουσι μεληδόνες· ἀλλά με θεσμοὶ\nεἴργουσιν ῥαδινῆς τηλόθι δορκαλίδος. \n",
        "24":"24.* (v, 294.) \n Ἡ γραῦς ἡ φθονερὴ παρεκέκλιτο γείτονι κούρη\nδόχμιον ἐν λέκτρῳ νῶτον ἐρεισαμένη. \n προβλὴς ὡς τις ἔπαλξις ἀνέμβατος· οἷα δὲ πύργος\nἔσκεπε τὴν κούρην ἁπλοὶς ἐκταδίη. \n καὶ σοβαρὴ θεράπαινα πύλας σφίγξασα μελάθρου \nκεῖτο χαλικρήτῳ νάματι βριθομένη. \n ἔμπης οὐ μ’ ἐφόβησαν· ἐπεὶ στρεπτῆρα θυρέτρου\nΧέρσιν ἀδουπήτοις βαιὸν ἀειράμενος \n φρυκτοὺς αἰθαλόεντας ἐμῆς ῥιπίσμασι λώπης\nἔσβεσα, καὶ διαδὺς λέχριος ἐν θαλάμῳ \n τὴν φύλακα κνώσσουσαν ὑπέκφυγον· ἦκα δὲ λέκτρου\nνέρθεν ὑπὸ σχοίνοις γαστέρι συρόμενος, \n ὠρθούμην κατὰ βαιὸν, ὅπη βατὸν ἔπλετο τεῖχος\nἄγχι δὲ τῆς κούρης στέρνον ἐρεισάμενος, \n μαζοὺς μὲν κρατέεσκον ὑπεθρύφθην δὲ προσώπῳ \nμάστακα πιαίνων χείλεος εὐαφίῃ. \n ἦν δ’ ἄρα μοι τὰ λάφυρα καλὸν στόμα, καὶ τὸ φίλημα\nσύμβολον ἐννυχίης εἶχον ἀεθλοσύνης. \n οὔπω δ’ ἐξαλάπαξα φίλης πύργωμα κορείης·\nἀλλ’ ἔτ’ ἀδηρίτῳ σφίγγεται ἀμβολίῃ. \n ἔμπης ἢν ἑτέροιο μόθου στήσωμεν ἀγῶνα,\nναὶ τάχα πορθήσω τείχεα παρθενίης, \n οὐ δ’ ἔτι με σχήσουσιν ἐπάλξιες ἢν δὲ τυχήσω,\nστέμματα σοι πλέξω, Κύπρι τροπαιοφόρε. \n",
        "25":"25.* (V, 296.) \n Ἐξότε τηλεφίλου πλαταγήματος ἠχέτα βόμβος\nγαστέρα μαντῴου μάξατο κισσυβίου, \n ἔγνων, ὡς φιλέεις με· τὸ δ’ ἀτρεκὲς αὐτίκα πείσεις\nεὐνῆς ἡμετέρης πάννυχος ἁπτομένη. \n τοῦτό σε γὰρ δείξει παναληθέα· τοὺς δὲ μεθυστὰς \nκαλλείψω λατάγων παίγμασι τερπομένους. \n",
        "26":"26. (V, 297.) \n Ἠϊθέοις οὐκ ἐστι τόσος πόνος, ὁππόσος ἡμῖν\nταῖς ἀταλοψύχοις ἔχραε θηλυτέραις. \n\n \n τοῖς μὲν γὰρ παρέασιν ὁμήλικες, οἶς τὰ μερίμνης\nἄλγεα μυθεῦνται φθέγματι θαρσαλέῳ· \n παίγνιά τ’ ἀμφιέπουσι παρήγορα, καὶ κατ’ ἀγυιὰς \nπλάζονται γραφίδων χρώμασι ῥεμβόμενοι. \n ἡμῖν δ’ οὐδὲ φάος λεύσσειν θέμις, ἀλλὰ μελάθροις\nκρυπτόμεθα, ζοφεραῖς φροντίσι τηκόμεναι. \n",
        "27":"27. (V, 299.) \n „Μηδὲν ἄγαν” σοφὸς εἶπεν· ἐγὼ δέ τις ὡς\nὡς καλὸς, ἠέρθην ταῖς μεγαλοφροσύναις, \n καὶ ψυχὴν δοκέεσκον ὅλην ἐπὶ χερσὶν ἐμεῖο\nχεῖσθαι τῆς κούρης, τῆς τάχα κερδαλέης. \n ἡ δ’ ὑπερηέρθη, σοβαρήν θ’ ὑπερέσχεθεν ὀφρὺν, \nὥσπερ τοῖς προτέροις ἤθεσι μεμφομένη. \n καὶ νῦν ὁ βλοσυρωπὸς, ὁ χάλκεος, ὁ βραδυπειθὴς,\nὁ πρὶν ἀερσιπότης, ἤριπον εζαπινης· \n πάντα δ’ ἔναλλα γένοντο· πεσὼν δ’ ἐπὶ γούνασι κούρης\nἴαχον· „ίλήκοις, ἤλιτεν 1) νεότης.” \n",
        "28":"28. (V, 302.) \n Ποίην τις πρὸς ἔρωτας ἴοι τρίβον; ἐν μὲν ἀγυιαῖς\nμαχλάδος οἰμώζεις χρυσομανεῖ σπατάλῃ. \n εἰ δ’ ἔπι παρθενικῆς πελάσοις λέχος, ἐς γάμον ἥξεις\nἔννομον, ἢ ποινὰς τὰς περὶ τῶν φθορέων. \n κουριδίαις οἱ γυναιξὶν ἀτερπέα Κύπριν ἐγείρειν \nτις κεν ὑποτλαίη, πρὸς χρέος ἑλκόμενος, \n μοίχια λέκτρα κάκιστα καὶ ἔκτοθέν εἰσιν ἐρώτων\nὦν μέτα παιδομανὴς κείσθω ἀλιτροσύνη. \n χήρη δ’, ἡ μὲν ἄκοσμος ἔχει πάνδημον ἐραστὴν,\nκαὶ πάντα φρονέει δήνεα μαχλοσύνης· \n ἡ δὲ σαοφρονέουσα μόλις φιλότητι μιγεῖσα\nδέχνυται ἀστόργου κέντρα παλιμβολίης, \n καὶ στυγέει τὸ τελεσθέν· ἔχουσα δὲ λείψανον αἰδοῦς,\nἂψ ἐπὶ λυσιγάμους χάζεται ἀμβολίας. \n ἢν δὲ μιγῇς ἰδίῃ θεραπαινίδι, τλῆθι καὶ αὐτὸς \nδοῦλος ἐναλλάγδην δμωίδι γιγνόμενος· \n εἰ δὲ καὶ ὀθνείῃ, τότε σοι νόμος αἶσχος ἀνάψει,\nὕβριν ἀνιχνεύων δώματος ἀλλοτρίου. \n πάντ’ ἄρα Διογένης ἔφυγεν τάδε, τὸν δ’\nἤειδεν παλάμῃ, Λαΐδος οὐ χατέων. \n\n \n ΕΠΙΓΡΑΜΜΑΤΑ ΑΝΑΘΗΜΑΤΙΚΑ. \n",
        "29":"29. (VI, 32.) \n Δικραίρῳ δικέρωτα, δασυκνάμῳ δασυχαίταν,\nἴξαλον εὐσκάρθμῳ, λόχμιον ὑλοβάτᾳ, \n Πανὶ φιλοσκοπέλῳ λάσιον παρὰ πρῶνα Χαρικλῆς\nκνακὸν ὑπηνήταν τονδ’ ἀνέθηκε τράγον. \n",
        "30":"30. (VI, 41.) \n Χαλκὸν ἀροτρητὴν, κλασιβώλακα, νειοτομῆα,\nκαὶ τὴν ταυροδέτιν βύρσαν ὑπαυχενίην, \n καὶ βούπληκτρον ἄκαιναν, ἐχετλήεντα τε γόμφον\nΔῃοῖ Καλλιμένης ἄνθετο γειοπόνος, \n τμήξας εὐαρότου ῥάχιν ὀργάδος· εἰ δ’ ἐπινεύσεις \nτὸν στάχυν ἀμῆσαι, καὶ δρεπάνην κομίσω. \n",
        "31":"31. (VI, 59.) \n Τῇ Παφίῃ στεφάνους, τῇ Παλλάδι τὴν πλοκαμῖδα,\nἈρτέμιδι ζώνην ἄνθετο Καλλιρόη. \n εὕρετο γὰρ μνηστῆρα τὸν ἤθελε, καὶ λάχεν ἥβην\nσώφρονα, καὶ τεκέων ἄρσεν ἔτικτε γένος. \n",
        "32":"32. (VI, 72.) \n Εἰδον ἐγὼ τὸν πτῶκα καθήμενον ἐγγὺς ὀπώρης\nβακχιάδος, πουλὺν βότρυν ἀμεργόμενον. \n ἀγρονόμῳ δ’ ἀγόρευσα, καὶ ἔδρακεν· ἀπροιδὴς δὲ\nἐγκέφαλον πλήξας ἐξεκύλισε λίθῳ. \n εἶπε δὲ καὶ χαίρων ὁ γεωπόνος· ἆ τάχα Βάκχῳ\nλοιβῆς καὶ θυέων μικτὸν ἔδωκα γέρας. \n",
        "33":"33. (VI, 74.) \n Βασσαρὶς Εὐρυνόμη σκοπελοδρόμος, ἥ ποτε ταύρων\nπολλὰ τανυκραίρων στέρνα χαραξαμένη, \n ἥ μέγα καγχάζουσα λεοντοφόνοις ἐπὶ νίκαις,\nπαίγνιον ἀτλήτου θηρὸς ἔχουσα κάρη, \n ἱλήκοις Διόνυσε, τεῆς ἀμέλησα χορείης, \nΚύπριδι βακχεύειν μᾶλλον ἐπειγομένη. \n θῆκα δέ σοι τάδε ῥόπτρα· παραῤῥίψασα δὲ κισσὸν\nχεῖρα περισφίγξω χρυσοδέτῳ σπατάλῃ. \n",
        "34":"34. (VI, 76.) \n Σὸς πόσις Ἀγχίσης, τοῦ εἵνεκα πολλάκι, Κύπρι,\nτὸ πρὶν ἐς Ἰδαίην ἔτρεχες ἠϊόνα, \n\n \n νῦν μόλις εὗρε μέλαιναν ἀπὸ κροτάφων τρίχα κόψαι,\nθῆκε δὲ σοι προτέρης λείψανον ἡλικίης. \n ἀλλὰ θεὰ, δύνασαι γὰρ, ἢ ἡβητῆρά με τεῦξον, \nἢ καὶ τὴν πολιὴν ὡς νεότητα δέχου. \n",
        "35":"35. (VI, 79.) \n Ἄσπορα, Πὰν λοφιῆτα, τάδε Στρατόνικος ἀφοτρεὺς\nἀντ’ εὐεργεσίης ἄνθετο σοὶ τεμένη. \n „βόσκε δ’’’ ἔφη „χαίρων τὰ σὰ ποιμνία, καὶ σέο χώρην\nδέρκεο, τὴν χαλκῷ μηκέτι τεμνομένην. \n αἴσιον εὑρήσεις τὸ ἐπαύλιον· ἐνθάδε γάρ σοι \nἨχὼ τερπομένη καὶ γόμον ἐκτελέσει.’’ \n",
        "36":"36. (VI, 80.) \n Δαφνιακῶν βίβλων Ἀγαθίου ἐννεάς εἰμι·\nἀλλὰ μ’ ὁ τεκτήνας ἄνθετο σοι, Παφίη. \n οὐ γὰρ Πιερίδεσσι τόσον μέλω, ὅσσον Ἔρωτι,\nοργια τοσσατίων ἀμφιέπουσα πόθων. \n αἰτεῖ δ’ ἀντὶ πόνων, ἵνα οἱ διὰ σεῖο παρείη \nἢν τινα μὴ φιλέειν, ἢ ταχὺ πειθομένην. \n",
        "37":"37. (VI, 167) \n Σοὶ, μάκαρ αἰγίκναμε, παράκτιον ἐς περιωπὰν\nτὸν τράγον, ὠ δισσᾶς ἁγέτα θηροσύνας — \n σοὶ γὰρ καστορίδων ὑλακὰ καὶ τρίστομος αἰχμὴ\nεὔαδε, καὶ ταχινῆς ἔργα λαγωσφαγίης, \n δίκτυά τ’ ἐν ῥοθίοις ἁπλούμενα, καὶ καλαμευτὰς \nκάμνων, καὶ μογερῶν πεῖσμα σαγηνοβόλων — \n ἄνθετο δὲ Κλεόνικος, ἐπεὶ καὶ πόντιον ἄγραν\nἄνυε, καὶ πτῶκας πολλάκις ἐξεσόβει. \n",
        "38":"38. (VI, 172.) \n Sine auctoris nomine in cod. Palatino; Agathiae tributum\nin Anth. Planudea. \n Πορφυρὶς ἡ Κνιδίη τὰ στέμματα, καὶ τὸ δίθυρσον\nτοῦτο τὸ λογχωτὸν, καὶ τὸ περισφύριον, \n οἷς ἀνέδην βάκχευεν, ὅτ’ ἐς Διόνυσον ἐφοίτα,\nκισσωτὴν στέρνοις νεβρίδ’’ ἀναπτομένη, \n ἁβροκόμη Διόνυσε, πρὸ παστάδος ᾐώρησεν \nταῦτα τὰ τοῦ κάλλευς κόσμια καὶ μανίης. \n\n \n ΕΠΙΓΡΑΜΜΑΤΑ ΕΠΙΤΥΜΒΙΑ. \n",
        "39":"39. (VII, 204.) \n Οὐκέτι που τλῆμον, σκοπέλων μετανάστρια πέρδιξι\nπλεκτὸς λεπταλέαις οἶκος ἔχει σε λύγοις, \n οὐδ’ ὑπὸ μαρμαρυγῇ θαλερώπιδος Ἠριγενείης\nἄκρα παραιθύσσεις θαλπομένων πτερύγων. \n σὴν κεφαλὴν αἴλουρος ἀπέθρισε· τἄλλα δὲ πάντα \nἥρπασα, καὶ φθονερὴν οὐκ ἐκόρεσσε γένυν. \n νῦν δέ σε μὴ κούφη κρύπτοι κόνις, ἀλλὰ βαρεῖα,\nμὴ τὸ τεὸν κείνη λείψανον ἔξερύσῃ. \n",
        "40":"40. (VII, 205.) \n Οἰκογενὴς αἴλουρος ἐμὴν πέρδικα φαγοῦσα\nζώειν ἡμετέροις ἔλπεται ἐν μεγάροις. \n οὐ σὲ, πέρδιξ, πέρδιξ, φθιμένην ἀγέραστον ἐάσω,\nἀλλ’ ἔπι σοι κτενέω τὴν σέθεν ἀντιβίην. \n ψυχὴ γὰρ σέο μᾶλλον ὀρίνεται, εἰσόκε ῥέξω\nὅσσ’ ἐπ’ Ἀχιλλῆος Πύρρος ἔτευξε τάφῳ. \n",
        "41":"41. (VII, 220.) \n Ἕρπων εἰς Ἐφύρην, τάφον ἔδρακον ἀμφὶ κέλευθον\nΛαίδος ἀρχαίης, ὡς τὸ χάραγμα λέγει. \n δάκρυ δ’ ἐπισπείσας, „χαίροις γύναι· ἐκ γὰρ ἀκουῆς\nοἰκτείρω οἰκτείρω ἔφην „ἡν πάρος οὐκ ἰδόμην. \n ἆ πόσον ἠϊθέων νόον ἤκαχες· ἀλλ’ ἔδε Λήθην \nναίεις, ἀγλαίην έν χθονὶ κατθεμένη.” \n",
        "42":"42. (VII, 551.) \n Λητόϊος καὶ Παῦλος ἀδελφεὼ ἄμφω ἐόντε\nξυνὴν μὲν βιότου συζυγίην ἐχέτην, \n ξυνὰ δὲ καὶ Μοίρης λαχέτην λίνα, καὶ παρὰ θῖνα\nβοσπορίην ξυνὴν ἀμφεβάλοντο κόνιν. \n οὐδὲ γὰρ ἀλλήλοιν ζώειν ἀπάνευθε δυνάσθην, \nἀλλὰ συνετρεχέτην καὶ παρὰ Φερσεφόνην. \n χαίρετον, ὦ γλυκερὼ καὶ ὁμόφρονε· σήματι δ’ ὑμέων\nὤφελεν ἱδρύσθαι βωμὸς Ὁμοφροσύνης. \n",
        "43":"43. (VII, 552.) \n “Ὦ ξένε, τι κλαίεις; β διὰ σὸν μόρον. ἁ οἶσθα τις εἰμι;\nβ οὐ μὰ τόν· ἀλλ’ ἔμπης οἰκτρὸν ὁρῶ τὸ τέλος. \n\n \n ἐσσι δέ τίς; α Περίκλεια· β γυνὴ τίνος; α ἀνδρὸς ἀρίστου,\nῥήτορος ἐξ Ἀσίης, οὔνομα Μεμνονίου. \n β πῶς δέ σε βοσπορίη κατέχει κόνις; ἁ εἴρεο Μοῖραν, \nἥ μοι τῆλε πάτρης ξεῖνον ἔδωκε τάφον. \n β Παῖδα λίπες; α τριέτηρον, ὃς ἐν μεγάροισιν ἀλύων\nἐκδέχεται μαζῶν ἡμετέρων σταγόνα. \n β αἴθε καλῶς ζώοι. ἁ ναὶ ναὶ, φίλος, εὔχεο κείνῳ,\nὄφρα μοι ἡβήσας δάκρυ φίλον σταλάοι. \n",
        "44":"44. (VII, 567.) \n Κανδαύλου τόδε σῆμα· Δίχη δ’ ἐμὸν οἶτον ἰδοῦσα\nοὐδὲν ἀλιτραίνειν τὴν παράκοιτιν ἔφη. \n ἤθελε γὰρ δισσοῖσιν ὑπ’ ἀνδράσι μηδὲ φανῆναι,\nἀλλ’ ἢ τὸν πρὶν ἔχειν, ἢ τὸν ἐπιστάμενον. \n ἦν ἄρα Κανδαύλην παθέειν κακόν· οὐ γὰρ ἂν ἔτλη \nδεῖξαι τὴν ἰδίην ὄμμασιν ἀλλοτρίοις. \n",
        "45":"45.* (VII, 568.) \n In Anth. Planudea P. 262. HSt. ἄδηλον. \n Ἑπτά με δὶς λυκάβαντας ἔχουσαν ἀφήρπασε δαίμων,\nἣν μούνην Διδύμῳ πατρὶ Θάλεια τέκεν. \n ἆ Μοῖραι, τι τοσοῦτον ἀπηνέες, οὐδ’ ἐπὶ παστοὺς\nἠγάγετ’, οὐδ’ ἐρατῆς ἔργα τεκνοσπορίης; \n οἱ μὲν γὰρ γονέες με γαμήλιον εἰς Ἱμέναιον \nμέλλον ἄγειν· στυγεροῦ δ’ εἰς Ἀχέροντος ἔβην. \n ἀλλὰ θεοὶ λίτομαι, μητρός γε γόους πατέρος\nπαύσατε, τηκομένων εἵνεκ’ ἐμεῦ φθιμένης. \n",
        "46":"46. (VII, 569.) \n Ναὶ λίτομαι, παροδῖτα, φίλῳ κατάλεξον ἀκοίτῃ,\nεὖτ’ ἂν ἐμὴν ἐμὴν λεύσῃς πατρίδα Θεσσαλίην· \n κάτθανε σὴ παράκοιτις, ἔχει δέ μιν ἐν χθονὶ τύμβος,\nαἲ αἰ, βοσπορίης ἐγγύθεν ἠιόνος· \n ἀλλά μοι αὐτόθι τεῦχε κενήριον ἐγγύθι σεῖο,\nὄφρ’ ἀναμιμνήσκῃ τῆς ποτε κουριδίης. \n",
        "47":"47. (VII, 572.) \n Οὐχ ὁσίοις λεχέεσσιν ἐτέρπετο λάθριος ἀνὴρ,\nλέκτρον ὑποκλέπτων ἀλλοτρίης ἀλόχου· \n ἐξαπίνης δὲ δόμων ὀροφὴ πέσε, τοὺς δὲ κακούργους\nἔσκεπεν, ἀλλήλοις εἰσέτι μισγομένους. \n\n \n ξυνὴ δ’ ἀμφοτέρους κατέχει παγίς· εἰν ἑνὶ δ’ ἄμφω \nκεῖνται, συζυγίης οὐκέτι παυόμενοι. \n",
        "48":"48. (VII, 574.) \n Θεσμοὶ μὲν μεμέληντο συνήθεες Ἀγαθονίκῳ·\nΜοῖρα δὲ δειμαίνειν οὐ δεδάηκε νόμους· \n ἀλλά μιν ἁρπάξασα σοφῶν ἤμερσε θεμίστων,\nοὔπω τῆς νομίμης ἔμπλεον ἡλικίης. \n οἰκτρὰ δ’ ὑπὲρ τύμβοιο κατεστονάχησαν ἑταῖροι \nκείμενον, οὖ θιάσου κόσμον ὀδυρόμενοι. \n ἡ δὲ κόμην τίλλουσα γόῳ πληκτίζετο μήτηρ,\nαἲ αἲ, τῶν λαγόνων μόχθον ἐπισταμένη. \n ἔμπης ὄλβιος οὗτος, ὃς ἐν νεότητι μαρανθεὶς\nἔκφυγε τὴν βιότου θᾶσσον ἀλιτροσύνην. \n",
        "49":"49.* (VII, 578.) \n Τὸν κρατερὸν Πανοπῆα, τὸν ἀγρευτῆρα λεόντων,\nτὸν λασιοστέρνων κέντορα παρδαλίων, \n τύμβος ἔχει· γλαφυρῆς γὰρ ἀπὸ χθονὸς ἔκτανε\nσκορπίος, οὐτήσας ταρσὸν ὀρεσσιβάτην. \n αἰγανέη δὲ τάλαινα, σίγυνά τε πὰρ χθονὶ κεῖται, \nαἲ αἰ, θαρσαλέων παιγνία δορκαλίδων. \n",
        "50":"50. (VII, 583.) \n Ἄβαλε μηδ’ ἐγένοντο γάμοι, μὴ νυμφία λέκτρα,\nοὐ γὰρ ἂν ὠδίνων ἐξεφάνη πρόφασις. \n νῦν δ’ ἡ μὲν τριτάλαινα γυνὴ τίκτουσα κάθηται,\nγαστρὶ δὲ δυσκόλπῳ νεκρὸν ἔνεστι τέκος· \n τρισσὴ δ’ ἀμφιλύκη δρόμον ἤνυσεν, ἐξότε μίμνει \nτὸ βρέφος ἀπρήκτοις ἐλπίσι τικτόμενον. \n κούφη σοὶ τελέθει γαστὴρ, τέκος, ἀντὶ κονίης·\nαὑτὴ γάρ σε φέρει, καὶ χθονὸς οὐ χατέεις. \n",
        "51":"51. (VII, 589.) \n Μηδὲν ἀπαγγείλειας ἐς Ἀντιόχειαν, ὁδῖτα,\nμὴ πάλιν οἰμώξῃ χεύματα Κασταλίης. \n οὕνεκεν ἐξαπίνης Εὐστόργιος ἔλλιπε μοῦσαν,\nθεσμῶν τ’ Αὐσονίων ἐλπίδα μαψιδίην, \n ἑβδόματον δέκατόν τε λαχὼν ἔτος· ἐς δὲ κονίην \nἠμείφθη κενεὴν εὔσταχυς ἡλικίη. \n χαἰ τὸν μὲν κατέχει χθόνιος τάφος, ἀντὶ δ’ ἐκείνου\nοὔνομα καὶ γραφίδων χρώματα δερκόμεθα. \n\n \n",
        "52":"52.* (VII, 592.) \n Α Brunckio inter luliani epigrammata editum. \n Αὐτὸς ἄναξ νεμέσησε πολυφλοίσβοισι θαλάσσης\nκύμασιν, ῾Υπατίου σῶμα καλυψαμένοις· \n ἤθελε γάρ μιν ἔχειν γέρας ὕστατον, οἷα θανόντα,\nκαὶ μεγαλοφροσύνης κρύψε θάλασσα χάριν. \n ἔνθεν, πρηϋνόου κραδίης μέγα δεῖγμα, φαεινὸν \nτίμησεν κενεῷ σήματι τῷδε νέκυν. \n",
        "53":"53. (VII, 593.) \n Τὰν πάρος ἀνθήσασαν ἐν ἀγλαίᾳ καὶ ἀοιδᾷ,\nτὰν πολυκυδίστου μνάμονα θεσμοσύνας, \n Εὐγενίαν κρύπτει χθονία κόνις· αἱ δ’ ἐπὶ\nκείραντο πλοκάμους Μοῦσα, Θέμις, Παφίη. \n",
        "54":"54. (VII, 596.) \n Ἐπὶ Θεοδότῳ τῷ γαμβρῷ, ἐπ᾿ ἐχθρὰ\nτῆς ἰδίας γαμέτης. \n Ναὶ μὰ τὸν ἐν γαίη πύματον δρόμον, οὕτ᾿ ἔμ’\nἔστυγεν, οὔτ’ αὐτὸς Θεόδοτος Εὐγενίης \n ἐχθρὸς ἑκὼν γενόμην. ἀλλὰ φθόνος ἠέ τις ἄτη\nἡμέας ἐς τόσσην ἤγαγεν ἀμπλακίην. \n νῦν δ’ ἐπὶ Μινῴην καθαρὴν κρηπῖδα μολόντες, \nἀμφότεροι λευκὴν ψῆφον ἐδεξάμεθα. \n",
        "55":"55. (VII, 602.) \n Εὐστάθιε, γλυκερὸν μὲν ἔχεις τύπον· ἀλλά σε κηρὸν\nδέρκομαι, οὐδ’ ἔτι σοι κεῖνο τὸ λαρὸν ἔπος \n ἔζεται ἐν στομάτεσσι· τεὴ δ’ εὐάνθεμος ἥβη\nαἲ αἰ, μαψιδίη νῦν χθονός ἐστι κόνις. \n πέμπτου καὶ δεκάτου γὰρ ἐπιψαύσας ἐνιαυτοῦ, \nτετράκις ἓξ μούνους ἔδρακες ἠελίους \n οὐδὲ τεοῦ πάππου θρόνος ἤρκεσεν, οὐ γενετῆρος\nὄλβος· πᾶς δὲ τεὴν εἰκόνα δερκόμενος \n τὴν ἄδικον Μοῖραν καταμέμφεται, οὕνεκα τοίην,\nἆμέγα νηλειὴς, ἔσβεσεν ἀγλαΐην. \n",
        "56":"56. (VII, 612.) \n Φεῦ, φεῦ, τὴν δεκάτην Ἑλικωνίδα, τὴν λυραοιδὸν\nῬώμης καὶ Φαρίης, ἥδε κέκευθε κόνις. \n ὤλετο φορμίχχων τερετίσματα, λῆξαν ἀοιδᾶι;\nὥσπερ Ἰωάννη πάντα συνολλύμενα. \n\n \n καὶ τάχα θωμὸν ἔθηκαν ἐπάξιον ἐννέα Μοῦσαι, \nτύμβον Ἰωάννης ἀνθ᾿ Ἑλικῶνος ἔχειν. \n",
        "57":"57.* (VII, 614.) \n Ἑλλανὶς τριμάκαιρα, καἰ ἁ χαρίεσσα Λάμαξις\nἤστην μὲν πάτρας φέγγεα Λεσβιάδος. \n ὅκκα δ’ Ἀθηναίῃσι σὺν ὁλκάσιν ἐνθάδε\nτὰν Μιτυληναίαν γᾶν ἀλάπαξε Πάχης, \n τᾶν κουρᾶν ἀδίκως ἠράσσατο, τὼς δὲ συνεύνως \nἔκτανεν, ὡς τήνας τῇδε βιησόμενος. \n τὼ δὲ κατ’ Αἰγαίοιο ῥόου πλατὺ λαῖτμα φερέσθην,\nκαὶ ποτὶ τὰν κραναὰν Μοψοπίαν δραμέτην· \n δάμῳ δ’ ἀγγελέτην ἀλιτήμονος ἔργα Πάχητος,\nμέσφα μιν εἰς ὀλοὴν κῆρα συνηλασάτην. \n τοῖα μὲν, ὠ κούρα, πεπονήκατον· ἂψ δ’ ἐπὶ πάτραν\nἤκετον, ἐν δ’ αὐτᾷ κεῖσθον ἀποφθιμένα· \n εὖ δὲ πόνων ἀπόνασθον, ἐπεὶ ποτὶ σᾶμα συνεύνων\nεὕδετον, ἐς κλεινᾶς μνᾶμα σαοφροσύνας· \n ὑμνεῦσιν δ’ εντι πάντες ὁμόφρονας ἡρωίνας, \nπάτρας καὶ ποσίων πήματα τισαμένας. \n ΕΠΙΓΡΑΜΜΑΤΑ ΕΠΙΔΕΙΚΤΙΚΑ. \n",
        "58":"58. (IX, 152.) \n Ἅδε ποθ’ ἁ κλεινὰ Πριάμου πόλις, ἃν ἀλαπάξαι\nἙλλάνων δεκέτης οὐκ ἐτάλασσεν ἄρης \n ἀμφαδὸν, ἀλλ’ ἵπποιο κακὸν ξύλον. αἴθε δ’ Ἐπειὸς\nκάτθανε, πρὶν τεῦξαι δουρατέαν παγίδα. \n οὐ γὰρ ἂν, Ἀτρειδᾶν ὀροφηφάγον ἁψαμένων πῦρ, \nοὕτω ἐφ’ ἁμετέροις λάεσιν ἠριπόμαν. \n",
        "59":"59. (IX, 153.) \n Ὡ πόλι, πῆ σέο κεῖνα τὰ τείχεα; πῆ\nνηοί; πῆ δὲ βοῶν κράατα τεμνομένων; \n πῆ Παφίης ἀλάβαστρα, καὶ ἡ πάγχρυσος ἐφεστρίς;\nπῆ δὲ Τριτογενοῦς δείκελον ἐνδαπίης; \n πάντα μόθος, χρονίη τε χύσις, καὶ Μοῖρα κραταιὴ \nἥρπασεν, ἀλλοίην ἀμφιβαλοῦσα τύχην· \n καί σε τόσον νίκησε βαρὺς φθόνος. ἀλλ’ ἄρα μοῦνον\nοὔνομα σὸν κρύψαι καὶ κλέος οὐ δύναται. \n\n \n",
        "60":"60. (IX, 155.) \n Εἰ μὲν ἀπὸ Σπάρτης τις ἔφυς, ξένε, μή με γελάσσῃς·\nοὐ γὰρ ἐμοὶ μούνῃ ταῦτα τέλεσσε τύχη. \n εἰ δέ τις ἐξ Ασίης, μὴ πένθεε· Δαρδανικοῖς γὰρ\nσκήπτροις Αἰνεαδῶν πᾶσα νένευκε πόλις. \n εἰ δὲ θεῶν τεμένη, καὶ τείχεα, καὶ ναετῆρας\nζηλήμων δηίων ἐξεκένωσεν ἄρης, \n εἰμὶ πάλιν βασίλεια· σὺ δ’, ὦ τέκος, ἄτρομε Ῥώμη,\nβάλλε γᾶν Ἑλλήνων σῆς ζυγόδεσμα δίκης. \n",
        "61":"61. (IX, 154.) \n Ἱλήκοις, πολιοῦχε, σὲ μὶν χρυσαυγέι· νηῷ,\nὡς θέμις, ἡ τλήμων Ἴλιος ἠγασάμην. \n ἀλλὰ σύ με προλέλοιπας ἑλώριον· ἀντὶ δὲ μήλου\nπᾶσαν ἀπεδρέψω τείχεος ἀγλαίην. \n ἄρκιον ἦν θνήσκειν τὸν βουκόλον· εἰ γὰρ ἄθεσμος\nἔπλετο, τῆς πάτρης οὐκ ἀλίτημα τόδε. \n",
        "62":"62. ΙΧ, 204.) \n Μή με τὸν Αἰάντειον ἀνοχμάσσειας, ὁδῖτα,\nπέτρον, ἀκοντιστὴν στήθεος Ἑκτορέου. \n εἰμὶ μέλας τρηχύς τε· σὺ δ’ εἴρεο θεῖον Ὅμηρον,\nπῶς τὸν Πριαμίδην ἐξεκύλισα πέδῳ, \n νῦν δὲ μόλις βαιόν με παροχλίζουσιν ἀρούρης\nἄνθρωποι, γενεῆς αἴσχεα λευγαλέης· \n ἀλλά μέ τις κρύψειεν ὑπὸ χθονός· αἰδέομαι γὰρ\nπαίγνιον οὐτιδανοῖς ἀνδράσι γιγνόμενος. \n",
        "63":"63. (IX, 442.) \n Γριπεύς τις μογέεσκεν ἐπ’ ἰχθύσι· τὸν δ’ ἐσιδοῦσα\nεὐκτέανος κούρη θυμὸν ἔκαμνε πόθῳ, \n καί μιν θῆγε σύνευνον. ὁ δ’ ἐκ βιότοιο πενιχροῦ\nδέξατο παντοίης ὄγκον ἀγηνορίης. \n ἡ δὲ Τύχη γελόωσα παρίστατο, καὶ ποτὶ Κύπριν,\n„οὐ τεὸς οὗτος ἀγὼν, ἀλλ’ ἐμός ἐστιν” ἔφη. \n",
        "64":"64. (IX, 432.) \n Εἰς τὰ λυτὰ Ζήνωνος τοῦ βασιλέως. \n Οὐτιδανοὶ μερόπων, εἰ καὶ μέγα ῥέξαμεν ἔργον,\nοὔτινος εἰς μνήμην δηρὸν ἐπερχόμεθα· \n οἱ δ’ ἀγαθοὶ, κἠν μηδὲν, ἀναπνεύσωσι δὲ μοῦνον,\nὡς Λίβυς εἶπεν ἀνὴρ, τοῦτ’ ἀδάμαντι \n\n \n δήποτε γὰρ Ζήνωνα πολισσοῦχον βασιλῆα \nπαίγνιον ἀφράστων ἐκτελέοντα κύβων, \n τοίη ποικιλότευκτος ἕλεν θέσις, εὖτ’ ἀπὸ λευκοῦ,\nτοῦ καὶ ὀπισθιδίην εἰς ὁδὸν ἐρχομένου. \n ἑπτὰ μὲν ἕντος ἔχεν, μίαν εἴνατος· αὐτὰρ ὁ σουμμος\nδισσὰς ἀμφιέπων ἶσος ἔην δεκάτῳ· \n ὅς τε πέλει μετὰ σοῦμμον ἔχεν δύο, μουνάδα δ’ ἄλλην\nψῆφον τὴν πυμάτην ἀμφιέπεσκε δίβος· \n ἀλλὰ μέλας δισσὰς μὲν ἐν ὀγδοάτῳ λίπε χώρῳ,\nκαὶ τόσσας ἑτέρας ἐς θέσιν ἑνδεκάτην. \n ἀμφὶ δυωδέκατον δὲ διέπρεπον εἴκελοι ἄλλαι, \nκαὶ τρισκαιδεκάτῳ ψῆφος ἔκειτο μία· \n δίζυγες Ἀντίγονον διεκόσμεον· ἀλλὰ καὶ αὐτῶ\nἶσος ἔμιμνε τύπος πεντεπικαιδεκάτῳ, \n ὀκτωκαιδεκάτω πανομοίιος· εἰσέτι δ’ ἄλλας\nεἶχεν διχθαδίας τέτρατος ἐκ πυμάτου. \n αὐτὰρ ἄναξ λευκοῖο λαχὼν σημήϊα πεσσοῦ,\nκαὶ τὴν ἐσσομένην οὐ νοέων παγίδα, \n τριχθαδίας ἀδόκητα βαλὼν ψηφῖδας ἀπ’ ἠθμοῦ\nπύργου δουρατέου κλίμακι κευθομένῃ, \n δοιὰ καὶ ἲξ καὶ πέντε κατήγαγεν· αὐτίκα δ’ ὀκτὼ \nἄζυγας εἶχεν ὅλας πρόσθε μεριζομένας. \n τάβλην φεύγετε πάντες, ἐπεὶ καὶ κοίρανος αὐτὸς\nκείνης τὰς ἀλόγους οὐχ ὑπάλυξε τύχας. \n",
        "65":"65. (IX, 619) \n Εἰς λουτρὸν έν Βυζαντίῳ ἔχον Ἀφροδίτην λουομένην. \n Νῦν ἔγνων, Κυθέρεια, πόθεν νίκησας ἀγῶνα,\nτὴν πρὶν Ἀλεξάνδρου ψῆφον ὑφαρπαμένη. \n ἐνθάδε γὰρ τέγγουσα τεὸν δέμας, εὗρες ἐλέγξαι\nἭρην Ἰναχίοις χεύμασι λουσαμένην. \n νίκησεν τὸ λοετρόν· ἔοικε δὲ τοῦτο\nΠαλλάς· ἐνικήθην ὕδασιν, οὐ Παφίῃ.” \n",
        "66":"66. (IX, 63 1.) \n Εἰς τὰ θερμὰ τὰ Ἀγαμεμνόνια έν Σμύρνη. \n Χῶρος ἐγὼ Δαναοῖς μεμελημένος, ἔνθα μολόντες\nτῆς Ποδαλειρείης ἐξελάθοντο τέχνης. \n ἔλκεα γὰρ μετὰ δῆριν ἐμοῖς ἀκέσαντο ῥεέθροις,\nβαρβαρικῆς λόγχης ἰὸν ἀπωσάμενοι. \n\n \n ἔνθεν ἀε·ξήθην ὀροφηφόρος· ἀντὶ δὲ τίμης \nτὴν Ἀγαμεμνονέην εὗρον ἐπωνυμίην. \n",
        "67":"67. (IX, 641.) \n Εἰς γέφυραν τοῦ Σαγγαρίου. \n Καἰ σὺ μεθ᾿ Ἑσπερίην ὑψαύχενα, καὶ\nἔθνεα, καὶ πᾶσαν βαρβαρικὴν ἀγέλην, \n Σαγγάριε, κρατερῇσι ῥοὰς ἀψῖσι πεδηθεὶς,\nαὐτὸς ἐδουλώθης κοιρανικῇ παλάμῃ. \n ὁ πρὶν δὲ σκαφέεσσιν ἀνέμβατος, ὁ πρὶν ἀτειρὴς, \nκεῖσαι λαϊνέῃ σφιγκτὸς ἀλυκτοπέδῃ. \n",
        "68":"68. (IX, 642.) \n Εἰς σωτήρια έν Μυρίνῃ ἐκ προαστείῳ. \n Πᾶν τὸ βροτῶν σπατάλημα καὶ ἡ πολύολβος ἐδωδὴ\nἐνθάδε κρινομένη τὴν πρὶν ὄλεσσε χάριν. \n οἱ γὰρ φασιανοί τε καὶ ἰχθύες, αἵ τ’ ὑπὲρ ἴγδιν\nτρίψιες, ἥ τε τόση βρωματομιξαπάτη, \n γίγνεται ἐνθάδε κόπρος· ἀποσσεύει δ’ ἄρα γαστὴρ \nὁππόσα πειναλέη δέξατο λαυκανίη. \n ὀψὲ δὲ γιγνώσκει τις, ὅτ’ ἄφρονα μῆτιν ἀείρων\nχρυσοῦ τοσσατίου τὴν κόνιν ἐπρίατο. \n",
        "69":"69. (IX, 643.) \n Εἰς τὸ αὐτό. \n Τι στενάχεις κεφαλὴν κεκακωμένος; ἐς τι δὲ παρὰ\nοἰμώζεις, μελέων πάγχυ βαρυνομένων; \n ἐς τι δὲ γαστέρα σεῖο ῥαπίσμασιν ἀμφιπατάσσεις,\nἐκθλίψαι δοκέων μάστακος ἐργασίην; \n μόχθων τοσσατίων οὔ σοι χρέος, εἰ παρὰ δαιτὶ \nμὴ τοῦ ἀναγκαίου πουλὺ παρεξετάθης, \n ἀλλ’ ἐπὶ μὲν στιβάδος φρονέεις μέγα, καὶ στόμα τέρπεις\nβρώμασιν, εὐτυχίην κεῖνα λογιζόμενος· \n ἐνθάδε δ’ ἀσχάλλεις· μούνη δ’ ἀλιτήματα λαιμοῦ\nἡ γαστὴρ τίνει πολλάκι τυπτομένη. \n",
        "70":"70. (IX, 644.) \n Εἰς τὸ αὐτο. \n Εὖγε μάκαρ τλήθυμε γεωπόνε· σοὶ βίος αἰεὶ\nμίμνειν καὶ σκαπάνης ἄλγεα καὶ πενιης· \n\n \n λιτὰ δέ σοι κὼ δεῖπνα, καὶ ἐν ξυλόχοισι καθεύδεις,\nὕδατος ἐμπλήσας λαιμὸν ἀμετροπότην. \n ἔμπης ἀρτίπος ἐσσι, κω ἐνθάδε βαιὰ καθεσθεὶς \nαὐτίκα γαστέρα σὴν θῆκας ἐλαφροτάτην. \n οὐδὲ καταψήχεις ἱερὴν ῥάχιν, οὐδέ τι μηροὺς\nτύπτεις, αὐτομάτως φόρτον ἀπωσάμενος. \n τλήμονες οἱ πλουτοῦντες, ἰδ’ οἱ κείνοισι συνόντες,\nοἶς πλέον ἀρτεμίης εὔαδεν εἰλαπίνη. \n",
        "71":"71. (IX, 653.) \n Εἰς οἶκον κείμενον ἐν ὕψει έν Βυζαντίῳ. \n „Τῆς ἀρετῆς ἱδρῶτα θεοὶ προπάροιθεν ἔθηκαν”\nἔννεπεν Ἀσκραῖος, δῶμα τόδε προλέγων, \n κλίμακα γὰρ ταναὴν περόων κεκαφηότι ταρσῷ,\nἱδρῶτι πλαδαρὴν ἀμφεδίηνα κόμην· \n ὑψόθι δ᾿ εἰσενόησα θαλασσαίην περιωπήν. \nναὶ τάχα τῆς Ἀρετῆς πιστότατος θάλαμος. \n",
        "72":"72. (IX, 662.) \n Χῶρος ἐγὼ τοπρὶν μὲν ἔην στυγερωπὸς ἰδέσθαι,\nπηλοδόμοις τοίχοις ἀμφιμεριζόμενος· \n ἐνθάδε δὲ ξείνων τε καὶ ἐνδαπίων καὶ ἀγροίκων\nνηδὺς ἐπεγδούπει λύματα χευομένη. \n ἀλλὰ πατήρ με πόληος ἐναλλάξας Ἀγαθίας, \nθῆκεν ἀρίζηλον τὸν πρὶν ἀτιμότατον. \n",
        "73":"73. (IX, 665.) \n Εἶξον ἐμοὶ Δάφνης ἱερὸν κλέτας, ἔκτοθι πόντου\nκείμενον, ἀγραύλου κάλλος ἐρημοσύνης. \n ἐνθάδε γὰρ Νύμφαι δενδρίτιδες, αἵ τ’ ἐνὶ πόντῳ\nΝηρείδες ξυνὴν θέντο συνηλυσίην. \n ἀμφ’ ἐμὲ γὰρ μάρναντο· δίκασσε δὲ Κυανοχαίτης, \nκαί με παρ’ ἀμφοτέραις μέσσον ἔθηκεν ὅρον. \n",
        "74":"74.* ΙΧ, 677.) \n Τεῦξε με πολλὰ καμὼν Μουσώνιος, οἶκον ἀγητὸν\nτηλίκον, ἀρκτῴοις ἄσθμασι βαλλόμενον. \n ἔμπης οὐκ ἀπέειπεν ἀφεγγέα δώματα Μοίρης,\nἀλλά με καλλείψας ἐν χθονὶ ναιετάει. \n καὶ ῥ’ ὁ μὲν εἰς ὀλίγην κεῖται κόνιν· ἡ δὲ περισσὴ \nτέρψις ἔπι ξείνοις ἀνδράσιν ἐκκέχυμαι. \n\n \n",
        "75":"75.* (IX, 766.) \n Anth. Plan. p. 377. HSt. ἄδηλον \n Εἰς κωνωπεῶνα. \n πλέγμασι μὶν σκοπός ἐστι περισφίγξαι πετεηνῶν\nἔθνεα, καὶ ταχινοὺς ἔνδοθεν ὀρταλίχους· \n αὐτὰρ ἐγὼ σεύειν ἐπιτέρπομαι, οὐδὲ καλύπτω\nἔνδοθεν, ἀλλ’ εἴργω μᾶλλον ἐπειγομένους. \n οὐδέ μέ τις λήσειε, καὶ εἰ βραχὺς ἔπλετο, κώνωψ \nἡμετέρης διαδὺς πλέγμα λινοστασίης. \n Ὀρνεαὶ που σώζω· μερόπεσσι δὲ λέκτρα φυλάσσω.\nἦ ῥά τις ἡμείων ἐστὶ δικαιότερος; \n",
        "76":"76.* (IX, 767.) \n Anth. Plan. p. 377. HSt. ἄδηλον; a Brunckio Paulo Silentiario tributum. \n Εἰς τάβλαν. \n Ἑξόμενος μὲν τῇδε παρ’ εὐλάϊγγι τραπέζῃ\nπαιγνία κινήσεις τερπνὰ βολοκτυπίης. \n μήτε δὲ νικήσας μεγαλίζεο, μήτ’ ἀπολειφθεὶς\nἄχνυσο, τὴν ὀλίγην μεμφόμενος βολίδα. \n καὶ γὰρ ἐπὶ σμικροῖσι νόος διαφαίνεται ἀνδρός· \nκαὶ κύβος ἀγγέλλει βένθος ἐχεφροσύνης. \n",
        "77":"77.* (IX, 768.) \n Pauli Silentiarii apud Brunckium. \n Εἰς τὸ αὐτό. \n Παιγνία μὲν τάδε πάντα· Τύχης δ’ ἐτερότροπος ὁρμὴ\nταῖς ἀλόγοις ταύταις ἐμφέρεται βολίσιν. \n καὶ βροτέου βιότου σφαλερὸν μίμημα νοήσεις,\nνῦν μὲν ὑπερβάλλων, νῦν δ’ ἀπολειπόμενος. \n αἰνέομεν δὴ κεῖνον, ὃς ἐν χύβῳ τε κύβῳ τε \nχάρματι καὶ λύπη μέτρον ἐφηρμόσατο. \n",
        "78":"78.* (IX, 769.) \n Pauli Silentiarii apud Brunckium. \n Εἰς τὸ αὐτό. \n Τοῖς μὲν πρηυνόοις τάδε παίγνια· τοῖς δ’ ἀκολάστοις\nλύσσα καὶ ἀμπλακίη καὶ πόνος αὐτόματος. \n ἀλλὰ σὺ μὴ λέξῃς τι θεημάχον ὕστατος ἕρπων,\nμηδ’ ἀναροιβδήσῃς ῥινοβόλῳ πατάγῳ. \n δεῖ γὰρ μήτε πονεῖν ἐν ἀθύρμασι, μήτε τι παίζειν \nἐν σπουδῇ. καιρῷ δ’ ἴσθι νέμειν τὸ πρέπον, \n\n \n ΕΠΙΓΡΑΜΜΑΤΑ ΠΡΟΤΡΕΠΤΙΚΑ. \n",
        "79":"79. (X, ,4.) \n Εὔδια μὲν πόντος πορφύρεται· οὐ γὰρ ἀήτης\nκύματα λευκαίνει φρικὶ χαρασσόμενα. \n οὐκέτι δὲ σπιλάδεσσι περικλασθεῖσα θάλασσα\nἔμπαλιν ἀντωπὸς πρὸς βάθος εἰσάγεται. \n οἱ ζέφυροι πνείουσιν· ἐπιτρύζει δὲ χελιδὼν \nκάρφεσι κολλητὸν πη·ξαμένη θάλαμον. \n θάρσει ναυτιλίης ἐμπείραμε, κἂν παρὰ Σύρτιν,\nκἂν παρὰ Σικελικὴν ποντοπορῇς κροκάλην. \n μοῦνον ἐνορμίταο παραὶ βωμοῖσι Πριήπου\nἢ σκάρον, ἢ βῶκας φλέξον ἐρευθομένους. \n",
        "80":"80. (X, 64.) \n Ἦ ῥά γε ποῦ τὸ φρύαγμα τὸ τηλίκον; οἱ δὲ περισσοὶ\nπῆ ἔβαν ἐξαίφνης ἀγχίποροι κόλακες; \n νῦν γὰρ ἑκὰς πτόλιος φυγὰς ᾤχεο· τοῖς πρότερον δὲ\nοἰκτροῖς τὴν κατὰ σοῦ ψῆφον ἔδωκε Τύχη. \n πολλὴ σοι, κλυτοεργὲ Τύχη, χάρις, οὕνεχ’ ὁμοίως \nπάντας ἀεὶ παίζεις, κεἰσέτι τερπόμεθα. \n",
        "81":"81. (X, 66.) \n Εὖτέ τις ἐκ πενίης πλούτου τύχοι, ἠδὲ καὶ ἀρχῆς,\nοὐκέτι γιγνώσκει τις πέλε τὸ πρότερον. \n τήν ποτε γὰρ φιλίην ἀπαναίνεται. ἀφρονέων δὲ, \nτέρψιν ὀλισθηρῆς οὐ δεδάηκε Τύχης. \n ἦς ποτε γὰρ πτωχὸς ταλαπείριος οὐκ ἐθέλεις δὲ,\nαἰτίσσας ἀκόλους, νῦν ἑτέροις παρέχειν. \n πάντα, φίλος, μερόπεσσι παρέρχεται· εἰ δ’ ἀπιθήσεις,\nἔμπαλιν αἰτίζων, μάρτυρα σαυτὸν ἔχοις. \n",
        "82":"82. (X, 68) \n Καλὸν μὲν στυγόδεμνον ἔχειν νόον· εἰ δ’ ἄρ’ ἀνάγκη,\nἀρσενικὴ φιλότης μήποτέ σε κλονέοι. \n θηλυτέρας φιλέειν ὀλίγον κακὸν, οὕνεκα κείναις\nΚυπριδίους ὀάρους πότνα δέδωκε φύσις. \n δέρκεο τῶν ἀλόγων ζώων γένος· ἦ γὰρ ἐκείνων \nοὐδὲν ἀτιμάζει θέσμια συζυγίης. \n ἄρσενι γὰρ θήλεια συνάπτεται. οἱ δ’ ἀλεγεινοὶ\nἄνδρες ἐς ἀλλήλους ξεῖνον ἄγουσι γάμον. \n\n \n",
        "83":"83. (X, 69.) \n Τὸν θάνατον τί φοβεῖσθε, τὸν ἡσυχίης γενετῆρα,\nτὸν παύοντα νόσους καὶ πενίης ὀδύνας; \n μοῦνον ἅπαξ θνητοῖς παραγίγνεται, οὐδέ ποτ’ αὐτὸν\nεἶδέν τις θνητῶν δεύτερον ἐρχόμενον. \n αἱ δὲ νόσοι πολλαὶ καὶ ποικίλαι, ἄλλοτ’ ἐπ’ ἄλλων \nἐρχόμεναι θνητῶν, καὶ μεταβαλλόμεναι. \n ΕΠΙΓΡ ΑΜΜΑΤΑ ΣΚΩΠΤΙΚΑ. \n",
        "84":"84. (XI, 57.) \n Γαστέρα μὲν σεσάλακτο γέρων εὐωδεῖ βακχῶ\nΟἰνοπίων, ἔμπης δ’ οὐκ ἀπέθηκε δέπας. \n ἀλλ’ ἔτι διψώων ἰδίῃ κατεμέμφετο χειρὶ,\nὡς ἀπὸ κρητῆρος μηδὲν ἀφυσσαμένῃ. \n οἱ δὲ νέοι ῥέγχουσι, καὶ οὐ σθένος οὐδ’ ἀπ’ ἀριθμοῦ \nτὰς κύλικας γνῶναι τὰς ἔτι πινομένας. \n πῖνε, γέρον, καὶ ζῆθι· μάτην δ’ ἄρα θεῖος Ὄμηρος\nτείρεσθαι πολιὴν ἐκ νεότητος ἔφη. \n",
        "85":"85.* (XI, 64.) \n Ἡμεῖς μὶν πατέοντες ἀπείρονα\nἄμμιγα βακχευτὴν ῥυθμὸν ἀνεπλέκομεν. \n ἤδη δ’ ἄσπετον οἶδμα κατέρρεεν· οἶα δὲ λέμβοι\nκισσύβια γλυκερῶν νήχεθ’ ὑπὲρ ῥοθίων, \n οἱσιν ἀρυσσάμενοι σχέδιον ποτὸν ἤνομεν ἤδη \nθερμῶν Νηι·άδων οὐ μάλα δευόμενοι. \n ἡ δὲ καλὴ ποτὶ ληνὸν ὑπερκύπτουσα Ροδάνθη\nμαρμαρυγῇς κάλλους νᾶμα κατηγλάϊσεν. \n πόντων δ’ ἐκδεδόνηντο θοαὶ φρένες, οὐδέ τις ἡμέων\nἦεν, ὃς οὐ Βάκχῳ δάμνατο καὶ Παφίῃ. \n τλήμονες· ἀλλ’ ὁ μὲν εἷρπε παραὶ πόσιν ἄφθονος ἡμῖν·\nτῆς δ’ ἀρ’ ὑπ’ ἐλπωρῇ μοῦνον ἐπαιζόμεθα. \n",
        "86":"86.* ΧΙ, 350.) \n Εἰς δικολόγον ἀδικοῦντα. \n Νήπιε, πῶς σε λέληθε Δίκης ζυγόν; οὐ νοέεις δὲ\nἀνδράσιν οὐχ ὁσίοις ψῆφον ὀφειλομένην; \n ῥήτρη πιστεύεις πυκινόφρονι, σῇ τε μενοινῇ\nποικίλον αὐδῆσαι μῦθον ἐπισταμένῃ. \n\n \n ἐλπίζειν ἔξεστι· Θέμιν δ’ οὐκ οἶδεν ἀμεῖψαι \nτῆς σῆς ἠλεμάτου παιγνία φαντασίης. \n",
        "87":"87.* (XI, 352.) \n In Anth. Plan. p. 68. ἀδέσποτον. \n Τὸν σοφὸν ἐν κιθάρῃ, τὸν μουσικὸν Ἀνδροτίωνα\nεἴρετό τις τοίην κρουματικὴν σοφίην· \n „δεξιτερὴν ὑπάτην ὁπότε πλήκτροισι δόνησας,\nἡ λαιὴ νήτη πάλλεται αὐτομάτως \n λεπτὸν ὑποτρύζουσα, καὶ ἀντίτυπον τερέτισμα \nπάσχει, τῆς ἰδίης πλησσομένης ὑπάτης· \n ὣστε με θαυμάζειν, πῶς ἄπνοα νεῦρα\nἡ φύσις ἀλλήλοις θήκατο συμπαθέα.” \n ὃς δὲ τὸν ἐν πλήκτροισιν Ἀριστόξεινον ἀγητὸν\nὤμοσε μὴ γνῶναι τήνδε θεημοσύνην· \n „ἔστι δ᾿” ἔφη „λύσις ἥδε. τὰ νευρία πάντα\nἐς οιος χολάδων αμμιγα τερσομένων. \n τοὔνεκέν εἰσιν ἀδελφὰ, καὶ ὡς ξύμφυλα συνηχεῖ,\nξυγγενὲς ἀλλήλων φθέγμα μεριζόμενα. \n γνήσια γὰρ τάδε πάντα, μιῆς ὅτε γαστρὸς ἐόντα, \nκαὶ τῶν ἀντιτύπων κληρονομεῖ πατάγων. \n καὶ γὰρ δεξιὸν ὄμμα κακούμενον ὄμματι λαιῷ\nπολλάκι τοὺς ἰδίους ἀντιδίδωσι πόνους.” \n",
        "88":"88.* (XI, 354.) \n Palladae in Anth. Plan. p. 188. \n Ἄλλον Ἀριστοτέλην, Νικόστρατον, ἰσοπλάτωνα,\nσκινδαλαμοφράστην αἰπυτάτης σοφίης, \n τοῖα περὶ ψυχῆς τις ἀνείρετο· πῶς θέμις εἰπεῖν\nτὴν ψυχὴν, θνητὴν ἢ πάλιν ἀθάνατον; \n σῶμα δὲ δεῖ καλέειν ἢ ασώματον; ἐν δὲ νοητοῖς \nτακτέον ἢ ληπτοῖς, ἢ τὸ συναμφότερον;” \n αὐτὰρ ὃ τὰς βίβλους ἀνελέξατο τῶν\nκαὶ τὸ περὶ ψυχῆς ἔργον Ἀριστοτέλους, \n καὶ πάρα τῷ Φαίδωνι Πλατωνικὸν ὕψος ἐπιγνοὺς\nπᾶσαν ἐνησκήθη πάντοθεν ἀτρεκίην. \n εἶτα περιστέλλων τὸ τριβώνιον, εἶτα γενείου\nἄκρα καταψήχων, τὴν λύσιν ἐξέφερεν· \n „εἴπερ ὅλως ἔστι ψυχῆς φύσις, οὐδὲ γὰρ\nἢ θνητὴ πάντως ἐστιν ἢ ἀθάνατος, \n\n \n στεγνοφυὴς ἢ ἄυλος· ὅταν δ’ Ἀχέροντα περήσῃς, \nκεῖθι τὸ νημερτὲς γνώσεαι, ὡς ὁ πότων. \n εἰ δ’ ἐθέλεις, τὸν παῖδα Κλεόμβροτον Ἀμβρακιώτην\nμιμοῦ, καὶ τεγέων σὸν δέμας ἐκχάλασον. \n καὶ κεν ἐπιγνοίης δίχα σώματος αὐτίκα σαυτὸν,\nμοῦνον ὅπερ ζητεῖς τοῦθ’ ὑπολειπόμενος.” \n",
        "89":"89.* (XI, 365.) \n In Anth. Plan. p. 133. ἄδηλον \n Καλλιγένης ἀγροῖκος, ὅτε σπόρον ἔμβαλε μίη,\nοἶκον Ἀριστοφάνους ἦλθεν ἐς ἀστρολόγου, \n ᾔτεε δ’ ἐξερέειν, εἴπερ θέρος αἴσιον αὐτῷ\nἔσται, καὶ σταχύων ἄφθονος εὐπορίη. \n ὃς δὲ λαβὼν ψηφῖδας, ὑπὲρ πίνακός τε πυκάζων, \nδάκτυλά τε γνάμπτων, φθέγξατο Καλλιγένει· \n „εἴτερ ἐπομβρηθῇ τὸ ἀρούριον, ὅσσον ἀπόχρη,\nμηδέ τιν’ ὑλαίην τέξεται ἀνθοσύνην, \n μηδὲ πάγος ῥήξῃ τὴν αὔλακα, μηδὲ χαλάζῃ\nἄκρον ἀποδρυφθῇ δράγματος ὀρνυμένου, \n μηδὲ νεβροὶ κείρωσι τὰ λήι·α, μηδέ τιν’ ἄλλην\nἠέρος ἢ γαίης ὄψεται ἀμπλακίην, \n ἐσθλόν σοι τὸ θέρος μαντεύομαι, εὖ δ’ ἀποκόψεις\nτοὺς στάχυας· μούνας δείδιθι τὰς ἀκρίδας.” \n",
        "90":"90.* (XI, 372.) \n Lucillii in Anth. Plan. p.158. \n Σῶμα φέρων σκιοειδὲς, ἀδερκέι· σύμπνοον αὔρῃ,\nμὴ ποτε θαρσήσῃς ἄγχι τινὸς πελάσαι, \n μή τις ἔσω μυκτῆρος ἀναπνείων σε κομώσῃ,\nἄσθματος ἠερίου πολλὸν ἀφαυρότερον. \n οὐ σὺ μόρον τρομέεις· τότε γὰρ πάλιν οὐδὲν ἄμειψας \nἔσσεαι ὡσαύτως φάσμα, τόπερ τελέθεις \n",
        "91":"91.* (XI, 376.) \n Ammiani in Anth. Plan. p. 171. \n Ῥήτορα πρὸς Διόδωρον ἀνὴρ δείλαιος ἀπελθὼν,\nἔγρετό μιν τοίης ἀμφὶ δικασπολίης· \n „ἡμετέρη θεράπαινα φύγεν ποτέ· τὴν δέ τις εὑρὼν,\nἀλλοτρίην τ’ εἶναι λάτριν ἐπιστάμενος, \n\n \n ζεῦξεν ἑῷ θεράποντι· τέκεν δ’ ὑπὸ παῖδας ἐκείνῳ \nκαὶ τινι δουλεύειν εἰσὶ δικαιότεροι;” \n ἐς δ’ ὅτε μερμήριξε, καὶ ἔδρακε βίβλον ἑκάστην,\nεἶπεν ἐπιστρέψας γυρὸν ἐπισκύνιον· \n „ἢ σοὶ, ἢ τῷ ἑλόντι τεὴν θεράπαιναν, ἀνάγκη\nδουλεύειν κείνους, ὧν χάριν ἐξερέεις \n δίζεο δ’ εὐμενέοντα δικασπόλον, αἶψα δ’ ἀποίσεις\nψῆφον ἀρειοτέρην, εἴγε δίκαια λέγεις.” \n",
        "92":"92. (XI, 379.) \n Οὔ τις ἀλοιητῆρας ἰδεῖν ·τέτληκεν ὀδόντας\nὑμετέρους, ἕνα σοῖς ἐν μεγάροις πελάσῃ· \n εἰ γὰρ ἀεὶ βούβρωστιν ἔχεις Ἐρυσίχθονος αὐτοῦ,\nναὶ τάχα δαρδάψεις καὶ φίλον ὃν καλέεις. \n ἀλλ’ οὐ σεῖο μέλαθρά με δέξεται· οὐ γὰρ ἔγωγε \nβήσομαι ὑμετέρῃ γαστρὶ φυλαξόμενος. \n εἰ δέ ποτ’ ἐς τεὸν οἶκον ἐλεύσομαι, οὐ μέγ’ ἄνυσσεν\nΛαρτιάδης Σκύλλης χάσμασιν ἀντιάσας· \n ἀλλ’ ἔσομαι πολύτλας τις ἐγὼ πλέον, εἰ σὲ περήσω,\nΚύκλωπος κρυεροῦ μηδὲν ἐλαφρότερον. \n",
        "93":"93. (XI, 382.) \n Κεῖτο μὲν Ἀλκιμένης κεκακωμένος ἐκ πυρετοῖο,\nκαὶ περὶ λαυκανίην βραγχὰ λαρυγγιόων, \n νυσσόμενός τε τὸ πλευρὸν ἅτε ξιφέεσσιν ἀμυχθὲν,\nκαὶ θαμὰ δυσκελάδοις ἄσθμασι πνευστιόων· \n ἦλθε δὲ Καλλίγνωτος ὁ Κώϊος, ὁ πλατυλέσχης, \nτῆς παιωνιάδος πληθόμενος σοφίης, \n πᾶσαν ἔχων πρόγνωσιν ἐν ἄλγεσιν, οὐ τι περισσὸν\nἄλλο προαγγέλλων, ἢ τὸ γενησόμενον. \n Ἀλκιμένους δ’ ἐδόκευεν ἀνάκλισιν, ἔκ τε προσώπου\nφράζετο, καὶ παλάμης ψαῦεν ἐπισταμένως. \n καὶ τὸ περὶ κρισίμων φαέων ἐλογίζετο γράμμα,\nπάντ’ ἀναπεμπάζων, οὐχ ἑχὰς Ἰπποκράτους. \n καὶ τότε τὴν πρόγνωσιν ἐς Ἀλκιμένην ἀνεφώνει\nσεμνοπροσωπήσας καὶ σοβαρευσάμενος. \n „εἴγε φάρυγξ βομβεῦσα, κὼ ἄγρια τύμματα πλευροῦ, \nκω πυρετῷ λήξῃ πνεῦμα δασυνόμενον, \n οὐκέτι τεθνήξει πλευρίτιδι, τοῦτο γὰρ ἡμῖν\nσύμβολον ἐσσομένης ἐστιν ἀπημοσύνης. \n\n \n θάρσει· τὸν νομικὸν δὲ κάλει, καὶ χρήματα σαυτοῦ\nεὖ διαθεὶς, βιότου λῆγε μεριμνοτόκου, \n καί με τὸν ἰητρὸν, προῤῥήσιος εἵνεκεν ἐσθλῆς,\nἐν τριτάτη μοίρη κάλλιπε κληρονόμον.” \n ANTHOLOGIAE PLANUDEAE\nEPIGRAMMATA \n QUAE \n IN CODICE PALATINO NON REPERlUNTUR. \n",
        "94":"94. (36.) \n Εἰς εἰκόνα τινὸς σοφιστοῦ ἐν Περγάμῳ δοθεῖσαν ἐπὶ\nπρεσβείᾳ πολιτικὴ. \n Τὰς μὲν ὑπὲρ μύθων τε καὶ εὐτροχάλοιο μελίσσης\nεἰκόνας δηρὸν ὀφειλόμενος \n νῦν δ’ ὑπὲρ ἱδρώτων τε καὶ ἀστυόχοιο\nτῇδέ σε τῇ γραφίδι στήσαμεν, Ἡράκλαμον. \n εἰ δ’ ὀλίγον τὸ γέρας, μὴ μέμφεο· τοῖσδε γὰρ ἡμεῖς \nαἰεὶ τοὺς ἀγαθοὺς ἄνδρας ἀμειβόμεθα. \n",
        "95":"95. (41.) \n Εἰς εἰκόνα ἀνατεθεῖσαν ἐν τοῖς Πλακιδίας ὑπὸ τῶν\nτοῦ νέου σκρινίου. \n Θωμᾶν, παμβασιλῆος ἀμεμφέα κηδεμονῆα,\nἄνθεσαν οἱ τὸ νέον τάγμα μετερχόμενοι, \n θεσπεσίης ἄγχιστα συνωρίδος, ὄφρα καὶ αὐτῇ\nεἰκόνι χῶρον ἔχη γείτονα κοιρανίης. \n αὐτὸς γὰρ ζαθέοιο θρόνους ὕψωσε μελάθρου, \nπλοῦτον ἀεξήσας, ἀλλὰ μευ εὐσεβίης. \n εὔγνωμον τὸ πόνημα. τι γὰρ γραφὶς οἶδεν ὀπάσσαι,\nεἰ μὴ τοῖς ἀγαθοῖς μνῆστιν ὀφειλομένην; \n",
        "96":"96. (59.) \n Εἰς Βάκχην ἐν Βυζαντίῳ. \n Οὔπω ἐπισταμένην τάχα κίμβαλα χερσὶ\nΒάκχην αἰδομένην στήσατο λαοτύπος. \n οὕτω γὰρ προνένευκεν· ἔοικε δὲ τοῦτο βοώσῃ·\n„ἔξιτε, καὶ παταγῶ, μηδενὸς ἱσταμένου.” \n\n \n",
        "97":"97. (80.) \n Μαχλὰς ἐγὼ γενόμην Βυζαντίδος ἔνδοθι Ῥώμης,\nὠνητὴν φιλίῳ πᾶσι χαριζομένη· \n εἰμι δὲ Καλλιρόη πολυδαίδαλος, ἣν ὑπ’ ἔρωτος\nοἰστρηθεὶς Θωμᾶς τῇδ’ ἔθετο γραφίδι, \n δεικνὺς ὅσσον ἔχει πόθον ἐν φρεσίν ἶσα γὰρ αὐτῷ \nκηρῷ τηκομένῳ τήκεταί οἱ κραδίη. \n",
        "98":"98. (109.) \n εἰς Ἱππόλυτον διαλεγόμενοι τῇ τροφῷ τῆς Φαίδρας. \n Ἱππόλυτος τῆς γρηὸς ἐπ’ οὔατι νηλέα μῦθον\nφθέγγεται· ἀλλ’ ἡμεῖς οὐ δυνάμεσθα κλύειν· \n ὅσσον δ’ ἐκ βλεφάροιο μεμηνότος ἐστι νοῆσαι,\nὅττι παρεγγυάᾳ μηκέτ’ ἄθεσμα λέγειν. \n",
        "99":"99. (244.) \n Εἰς εἰκόνα Σατύρου πρὸς τῇ ἀκοῇ τὸν αὐλὸν ἔχοντος καὶ\nὥσπερ ἀκροωμένου. \n Αὐτομάτως, Σατυρίσκε, δόναξ τεὸς ἦχον ἰάλλει,\nἢ τι παρακλίνας οὖας ἄγεις καλάμῳ; \n ἐς δὲ γελῶν σίγησεν· ἴσως δ’ ἂν φθέγξατο μῦθον, \nἀλλ’ ὑπὸ τερπωλῆς εἴχετο ληθεδόνι. \n οὐ γὰρ κηρὸς ἔρυκεν ἑκὼν δ’ ἠσπάζετο σιγὴν,\nθυμὸν ὅλον τρέψας πηκτίδος ἀσχολίῃ. \n",
        "100":"100. (331.) \n Εἰς εἰκόνα πλουτάρχου. \n Σεῖο πολυκλήεντα τύπον στήσαντο, Χερωνεῦ\nΠλούταρχε, κρατερῶν υἱέες Αὐσονίων· \n ὅττι παραλλήλοισι βίοις Ἕλληνας ἀρίστους\nῬώμης εὐπολέμοις ἥρμοσας \n ἀλλὰ τεοῦ βιότοιο παράλληλον βιόν ἄλλον \nοὐδὲ σὺ γ’ ἂν γράψαις· οὐ γὰρ ὅμοιον ἔχεις. \n",
        "101":"101. (332.) \n Εἰς εἰκόνα Αἰσώπου \n Εὐ γε ποιῶν, Λύσιππε γέρων, Σικυώνιε πλάστα,\nδείκελον Αἰσώπου στήσαο τοῦ Σαμίου \n ἑπτὰ σοφῶν ἔμπροσθεν, ἔπει κεῖνοι μὶν ἀνάγκην\nἔμβαλον, οὐ πειθὼ, φθέγμασι τοῖς σφετέροις· \n\n \n ὃς δὲ σοφοῖς μύθοις καὶ πλάσμασι καίρια λέξας, \nπαίζων ἐν σπουδῇ, πείθει ἐχεφρονέειν. \n φευκτὸν δ’ ἡ τρηχεῖα παραίνεσις· ἡ Σαμίου δὲ\nτὸ γλυκὺ τοῦ μύθου καλὴν ἔχει δέλεαρ. \n EPIGRAMMATA \n QUAE \n IN PLANUDEA AGATHIAE, IN ANTHOLOGIA\nCONSTANTINI CEPHALAE \n ALIIS SCRIPTORIBUS TRIBUUNTUR. \n",
        "102":"102. (V, 241.) \n Παύλου Σιλεντιαρίου. \n Σώζεο σοὶ μέλλων ἐνέπειν, παλίνορσον ἰωὴν\nἂψ ἀνασειράζω, καὶ πάλιν ἄγχι μένω. \n σὴν γὰρ ἐγὼ δασπλῆτα διάστασιν, οἶά τε πικρὴν\nνύκτα καταπτήσσω τὴν Ἀχεροντιάδα. \n ἤματι γὰρ σέο φέγγος ὀμοίϊον· ἀλλὰ τὸ μέν που \nἄφθογγον· σὺ δέ μοι καὶ τὸ λάλημα φέρεις \n κεῖνο, τὸ Σειρήνων γλυκερώτερον, ᾧ ἔπι πᾶσαι\nεἰσιν ἐμῆς ψυχῆς ἐλπίδες ἐκκρεμέες. \n",
        "103":"103.(VI, 87.) \n Ἄδηλον. \n Ανθετό σοι κορύνην καὶ νεβρίδας ἡμέτερος πὰν,\nΕὔϊε, καλλείψας σὸν χορὸν ἐκ Παφίης.\nἨχὼ γὰρ φιλέει, καὶ πλάζεται· ἀλλὰ σὺ Βάκχε\nἵλαθι τῷ ξυνὴν ἀμφιέποντι τέχνην. \n",
        "104":"104. (VII, 323.) \n Ἀδέσποτον. \n Εἷς δύ’ ἀδελφειοὺς ἐπέχει τάφος· ὲν γὰρ ἐπέσχον\nἦμαρ καὶ γενεῆς οἱ δύο, καὶ θανάτου. \n",
        "105":"105. (XI, 402.) \n Λουκιανοῦ. \n Μηδεὶς μοι ταύτην, Ἐρασίστρατε, τὴν σπατάλην σου,\nποιήσειε θεῶν, ᾑ σὺ κατασπαταλᾷς, \n ἔσθων ἐκτραπέλως στομάχων κακὰ, χείρονα λιμοῦ,\nοἶα φάγοιεν ἐμῶν ἀντιδίκων τεκνία. \n\n \n πεινάσαιμι γὰρ αὖθις ἔτι πλέον, ἢ πρὶν ἐπείνων, \nἢ χορτασθείην τῆς παρὰ σοι σπατάλης. \n",
        "106":"106. (XI, 377.) \n Παλλάδα. \n Ὄρνεον ἠσθίομεν κεκλημένοι ἄθλιον ἄνδρες,\nἄλλων ὀρνίθων βρώματα γιγνόμενοι. \n καὶ τὸν μὲν Τιτυὸν κατὰ γῆς δύο γῦπες ἔδουσιν,\nἡμᾶς δὲ ζῶντας τέσσαρες αἰγυπιοί. \n",
        "107":"107. (XI, 357.) \n Τοῦ αὐτοῦ. \n ἰὸς καὶ γενετὴρ δῆριν φιλόνεικον ἔθεντο,\nτις πλέον ἐκδαπανῶν κλῆρον ἅπαντα φάγῃ. \n καὶ μετὰ τὴν βρῶσιν τὴν χρηματικὴν μάλα πᾶσαν,\nὕστατον ἀλλήλους λοιπὸν ἔχουσι φαγεῖν. \n",
        "108":"108. (XI, 401.) \n Λουκιανὸς. \n Ἰητήρ τις ἐμοὶ τὸν ἑὸν φίλον υἱὸν ἔπεμψεν,\nὥστε μαθεῖν παρ’ ἐμοὶ ταῦτα τὰ γραμματικά. \n ὡς δὲ τὸ „Μῆνιν ἄειδε” καὶ „ἄλγεα μυρί’ ἔθηκεν”\nἔγνω, καἰ τὸ τρίτον τοῖς δ’ ἀκόλουθον ἔπος, \n πολλὰς δ’ ψυχὰς ψυχὰς ἄϊδι προΐαψεν,” \nοὐκέτι μιν πέμπει πρός με μαθησόμενον, \n ἀλλά μ’ ἰδὼν ὁ πατὴρ, σοὶ μὲν χάρις” εἷπεν „ἑταῖρε·\nαὐτὰρ ὁ παῖς παρ’ ἐμοὶ ταῦτα μαθεῖν δύναται. \n νὼ γὰρ ἐγὼ πολλὰς ψυχὰς ἄϊδι προϊάπτω,\nκαὶ πρὸς τοῦτ’ οὐδὲν γραμματικοῦ δέομαι.” \n"
    },
    "work":"epigrammata",
    "original-urn":"urn:cts:greekLit:tlg4024.tlg002.opp-grc12",
    "edition":"Agathias Scholasticus, Epigrammata"
}
{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00438.opp-grc1-simple",
    "text":{
        "0":"\n \n XXXVIII. \n ΚΑΤΑ ΣΙΛΒΑΝΟΥ. \n οὐδὲν θαυμαστὸν Σιλβανὸν τὸν Γαυδεντίου\nκακῶς με λέγειν· καὶ γὰρ τὸν ἑαυτοῦ πατέρα\nτιον. ἐκεῖνον δέ γε πρὸς τῷ λέγειν καὶ ἐποίησεν. ἐμοὶ\n δὲ παρῄνουν μέν τινες καὶ αὐτὸς δὲ ἐμαυτῷ πολλάκις\nσιωπῆσαι, νομίζων δὲ σωφρονεστέρους τοὺς ἄλλους\nποιήσειν τῷ περὶ τούτου λόγῳ κρεῖττον ἡγησάμην εἰ-\nπεῖν ἤ σιωπῆσαι. καὶ ἅμα πολλοὺς οἶμαι τῶν νῦν\nαὐτῷ διαλεγομένων πείσειν φεύγειν ταυτηνὶ τὴν ὁμι-\n λίαν ὡς ἔχουσάν τι μύσους. \n \n \n \n \n \n \n \n \n \n \n \n\n \n 2. Ἐγὼ γὰρ ὡς ἧκον δεῦρο καὶ ποιεῖν ἠρξάμην\nτοῦτ’ ἐφ’ ὅτου καὶ νῦν εἰμι, προσελθών μοι Γαυδέν-\nτιος, ἀνὴρ ἐπιεικής τε καὶ σώφρων κἀν τῷ παιδεύειν\nπολὺν διεξελθὼν χρόνον, δείξας τουτονὶ Σιλβανὸν καὶ\nπαῖδα αὑτοῦ προσειπὼν ἐδεῖτό μου καὶ τοῦτον ἐν τοῖς \nφοιτῶσιν ἔχειν. μισθοῦ μεμνημένος. ἐγὼ δὲ πρὸς μὲν\nτὸν μισθὸν ἠγανάκτησα, τουτονὶ δὲ ἡσθεὶς ἔλαβον,\nὅστις μὲν έσται περὶ τὸν διδάσκαλον, οὐκ εἰδώς,\nμῶν δὲ οἶς ἡδόμην τὸν πατέρα. καὶ ἦν μοι πλείων | \nπερὶ τοῦτον ἤ τινα ἄλλον ὁ πόνος σκληρᾶς τε \nοὕτως ὄντα φύσεως καὶ οὐχ οἵας ὀξέως δέχεσθαι τὰ\nλεγόμενα, ἀλλ’ ὅμως ᾤμην δεῖν αὐτὸν καὶ οὕτως ἐπα-\nναγκάζειν.",
        "1":"δόξας τοίνυν δύνασθαι λέγειν δίκας\nἐλθὼν ὑπὲρ τὸν Εὐφράτην ἀργύριον κτησάμενος ἧκεν\nἐνταῦθα ἐπ’ ἴσοις. καὶ βοηθειῶν μὲν ὧν εἰκὸς ἦν ἐν \nτοιούτῳ πράγματι παρ’ ἐμοῦ τυχεῖν, ἔτυχε, κακὸν δὲ\nἄρα εὖ ποιῶν οὐκ ἠπιστάμην, πρὶν δὴ ἡ περὶ τὸν\nπόδα συμβᾶσά μοι τύχη τὸ πᾶν εἰς φῶς ἤγαγεν, ὅτε\nδὴ τῶν ἄλλων ἁπάντων ὀδυρομένων καὶ τοῦ λόγου\n \n \n \n\n \nτοῦ περὶ τῆς συμφορᾶς ἐν ἁπάσῃ πόλει πεποιηκότος\nδάκρυα μόνος οὗτος κατασχεῖν αὑτὸν οὐκ ἐδυνήθη\nοὐδὲ συγκρύψαι τὴν χαρὰν λύπῃ πεπλασμένῃ, ἀλλὰ\nκαὶ δὶς καὶ τρὶς ἐρόμενος ἀπιστῶν, εἰ τοσοῦτον ἀγα-\n θὸν αὑτῷ γεγένηται, ἐπειδὴ τοῦθ’ οὕτως ἔχειν ἔγνω\nκαὶ οὐ ψεύδεσθαι τὸν λόγον, ἀναπηδήσας τε καὶ ἄρας\nὑψηλὸν ἀπὸ τῆς γῆς ἑαυτὸν καὶ κροτήσας καὶ τἄλλα\nδὴ τὰ τῶν ἡδομένων ποιήσας ἐπέθηκε λαμπρᾷ τῇ\nφωνῇ τοῦ Δῖός εἶναι τοῦτο τὰ δίκαια ποιοῦντος.\n",
        "2":"καὶ ταῦτα ἐγὼ κατακείμενός τε καὶ ἐν ὀλίγαις ὢν\nσωτηρίας ἐλπίσιν ἤκουον καὶ πρὸς ἐμαυτὸν ἐλογιζόμην,\nεἰ τι πώποτε πέπονθεν ὑπ’ ἐμοῦ κακῶς, ὥστε καὶ |\n ἐπιχαίρειν. εἶτ’ εὐεργεσίας μὲν εὕρισκον, ἄδικον\nδὲ οὐδὲν οὐδὲ λυπηρόν. ἀχθομένου τοίνυν μου τού-\n15 τοῖς λέγει τῶν τις παρακαθημένων ὀψέ <με> α\nθηκέναι τὸν ἄνθρωπον τόνδε ἀρξάμενον πάλαι καὶ\nπρὸ τοῦ πτώματος εἶναι κακὸν εἰς ἐμέ. \n 5. Τί ποτ’ οὖν αὐτῷ βούλεται τὸ τὸν θεὸν ἐπαι-\nνεῖν ἐν τῷ τοῦ ποδὸς πάθει; τὰ μετὰ τὸ δεῖπνον\n παρὰ τοῦ τὰ Ὀλύμπια τιθέντος διδόμενα τοῖς δαιτυ-\nμόσι φέρειν οἴκαδε βαρεῖάν τε καὶ οὐ φορητὴν ἐποίει\nτὴν λειτουργίαν καὶ ἦν κίνδυνος μὴ μένειν τὴν ἐορ-\n \n \n \n\n \nτήν. τοῦτ’ ἐγὼ παῦσαι βουλόμενος παρῄνεσα μὲν\nπολλοῖς, ἔπεισα δὲ ἔνα τῷ συμβούλῳ τὴν συμβουλὴν\nκρίναντα· μὴ γὰρ ἂν ὑπ’ ἐμοῦ τι ῥηθῆναί ποτε τῶν\nοὐ καλῶν. καὶ τυγχάνοι γε τοῦ Δῖός ἀντὶ τούτων\nεὐμενοῦς αὐτός τε καὶ ἡ τήθη. τῶν μὲν οὖν ἄλλων \nοἱ μὲν ἐπῄνουν, οἱ δὲ οὐκ ᾐτιῶντο, εἰ δέ τις καὶ\nἤχθετο, ἀλλὰ σιγῇ τοῦτό γε· μόνος δὲ οὗτος ἐκεκράγει\nκαὶ τῷ μὴ τεθνάναι με δῆλος ἦν λυπούμενος, τῆς γὰρ\nαὐτῆς ἦν δήπου ψυχῆς τούτῳ τε ἥδεσθαι κἀκεῖνο\nβούλεσθαι, καὶ ἦν ἀδικώτερος τῶν οὐ συγγενομένων \nἡμῖν ὁ πεφοιτηκὼς καὶ τῶν τι δεδωκότων ὁ μηδ’\nὁτιοῦν. \n 6. Τῷ δὲ καὶ παῖς ἦν ἐν τοῖς παιδευομένοις ἀμι-\nσθὶ καὶ οὗτος, ὥσπερ ὁ πατήρ, τὴν ἐμὴν ταλαιπωρίαν\nκαρπούμενος. βουλόμενος δή με καὶ διὰ τοῦ παιδὸς \nἀδικεῖν ἀποσπάσας τῶν ἐμῶν | θυρῶν φέρων θα- \nτέρα φωνῇ δίδωσιν οὐκ ἐκείνης ἐπιθυμῶν, ἀλλὰ ταύ-\nτην ὑβρίζων, μᾶλλον δὲ ἐμὲ τοῖς δευτέροις. καὶ\nαγγέλλει τῷ παιδὶ τῷ ταῖς πολλαῖς σαρξὶν ἀγαλλομένῳ\nτοῖς θεοῖς ἴσον ἄγειν τὸν Λίβυν τὸν καταγέλαστον \nφείδεσθαί τε ἐν τοῖς ἐκείνῳ λυσιτελοῦσι μηδενός, μὴ\nῥήματος, μὴ ἔργου, μὴ χειρός, μὴ ποδός, μὴ πολέμου,\nμὴ μάχης, μὴ τραυμάτων μηδ’ εἰ μέλλοι τοῖς ἐμοῖς\nσυμπλέκεσθαι.",
        "3":"καὶ διετέλει δὴ θορυβῶν, ἀπειλῶν,\n \n \n\n \n[ποιῶν], παροινῶν. καὶ ὁπότε τις αὐτὸν αἰτιάσαιτο\nτὸν πάππον λέγων, οὐ γὰρ δὴ τὸν πατέρα γε, ἐπὶ τὸ\nτῷ διδασκάλῳ βοηθεῖν κατέφυγε. καὶ σχῆμα τοῦτο\nτοῖς ἀδικήμασιν ἦν τούτου διδάξαντος ἐκεῖνον τὴν\n καλὴν ταύτην ἀπολογίαν κέρδος αὐτοῦ ποιουμένου τὰς\nπερὶ τοὺς νέους ταραχάς. \n 8. Καὶ τοῦτο τοσοῦτον ὂν ἦττόν ἐστι τοῦ ῥηθη-\nσομένου. δοὺς γὰρ αὑτὸν τοῖς τῶν καλῶν ἐρασταῖς |\n ὑπηρέτην καὶ τοῖς μὲν ἔξω, τοῖς δ’ εἴσω συνὼν\n καὶ πολλοῖς διαύλοις τὰ παρ’ ἐκατέρων εἰς τοὺς\nρους φέρων μερίτης γινόμενος τῶν ἐρωτικῶν δώρων\nπολλοὺς οἴκους ἀθλίους ἐποίησε νύκτας τε καὶ ἡμέρας\nτῆς αὑτοῦ κακίας ἀναπλήσας, ὁπότε μὴ δύναιτο ἕτερον\nἀγαγεῖν, παρέχων αὑτόν, πόρνος ὁ αὐτὸς καὶ προαγω-\n γός.",
        "4":"καὶ μηδεὶς εἴπῃ· καὶ τί ταῦτα πρὸς τὸν\nπατέρα; εἰ μὲν γὰρ ἠγνόει τὰς ἐργασίας ταύτας, ἦν\nμὲν ἂν οὐδ’ οὕτω συγγνώμη. μηδεὶς γὰρ πατὴρ ἀγνο-\nείτω τὸν αὑτοῦ μηδὲ τῶν ἐλαττόνων φροντίζων, οἷον\nοἰκετῶν καὶ χρημάτων καὶ ἵππων καὶ ὄνων, τῶν οὕτω\n μεγάλων ὀλιγωρείτω. τί γὰρ πατρὶ παιδὸς τιμιώτερον;\nὅμως δ’ οὖν δοκείτω τι λέγειν λέγων ἄγνοιαν. νῦν\nδ’ οὐδὲ τοῦτ’ ἔστιν αὐτῷ πολλάκις ἀκηκοότι καὶ παρὰ\nπολλῶν ἀνθρώπων· Σιλβανέ, κακοῦ παιδὸς ὢν\n \n \n \n\n \nπατὴρ πρᾴως φέρεις τοῖς βουλομένοις μὲν ἐκ-\nδόντος τὴν ἑαυτοῦ νεότητα, λήξαντος δὲ οὐδὲ\nνῦν, ἑτέρων δὲ παῖδας εἰς ταὐτὰ καταποντί-\nσαντος, ἐκ δὲ ἀμφοτέρων τούτων ἀργύριον εἰς\nτὴν σὴν οἰκίαν εἰσηκότος; οὐκ ἐκβαλεῖς; οὐ \nμετὰ πληγῶν; οὐ μετὰ τραυμάτων καί, νὴ Δία\nγε, δικαστηρίου;",
        "5":"οὗτος δὲ ταῦτα ἀκούων ἐπι-\nσχήσειν μὲν ἔφασκεν αὐτόν, εἴα δὲ εἶναι τὸν αὐτὸν\nκαὶ ζῆν ἐν ἴσοις καὶ λαμβάνειν ὅμοια καὶ βλάπτειν ἃ\nπρότερον, τὸ πλέον εἰδὼς τῆς ἀδοξίας ἐπ’ ἐμὲ βαδιού- \nμένον διὰ τὸ δοκεῖν ἐμὴν εἶναι τὴν ἀρχὴν, εἰ καὶ τἀ-\nληθὲς ἑτέρως ἔχοι. τοῦ δὲ τὰ τοῦ παιδὸς εἰδέναι τε\nτὸν πατέρα καὶ ἐπαινεῖν εἰδότα μέγιστον ἐκεῖνο τεκ-\nμήριον.",
        "6":"προσῆλθε πρῴην τινὶ τῶν καλῶν καὶ\nἐπειρᾶτο πείθειν, ὁ δὲ ἀπεπήδησεν. οὗτος δὲ ἐπελθὼν \nεἷλκέ τε λαβόμενος καὶ ἐπάταξε. τῶν δὴ τῷ νέῳ\nσυγγενῶν πυθομένων τὴν τόλμαν καὶ ὄντων ἰσχυρῶν\nτε καὶ οὐκ ὀλίγων περιστάντων τε καὶ ταῖς χερσὶν |\nἐπ’ αὐτὸν χρησαμένων μαθὼν ὁ χρηστὸς πατὴρ \nοὔτε τούτων κατεβόησεν ὡς ἀδικούντων οὔτε ἐκεῖνον \nἐκόλασεν ὡς ἐπὶ πονηροῖς ἔργοις. καίτοι χρῆν ἢ\nτων κατηγορεῖν ὡς ἐπὶ πληγαῖς οὐ δικαίαις ἢ προστι-\nθέναι τῇ παρὰ τούτων δίκῃ τὴν παρὰ τοῦ πατρός.\n",
        "7":"νῦν δὲ τοῖς μὲν οὐδὲν ἐμέμψατο, τὸν δὲ παρε-\nμυθήσατο τὸν ἐν αὐταῖς ταῖς πληγαῖς κατ’ ἐμοῦ πολ- \nΛὰς βλασφημίας ἀφέντα τοῦ μηδὲν τῶν πραττομένων\n \n \n \n\n \nεἰδότος. ἀντὶ γὰρ τοῦ μισεῖν αὐτὸν ὄντα τοιοῦτον,\nἢ οἷόν τ’ οὐ χαλεπῆναί τινας ὑπὲρ τοιούτων; ἐπ’ ἐμὲ\nτὴν ὀργὴν ἦγεν. ἦν δ’ αἴτιος οὔτ’ ἐγὼ τῶν πληγῶν\nοὔθ’ οἱ πλήττοντες, ἀλλ’ ὁ γενέσθαι τὰς πληγὰς ἀναγ-\n κάσας. ἦν δ’ οὗτος ὁ τὴν εἰς τὰ τοιαῦτα δεδωκὼς\nἐξουσίαν πατήρ. ἔδωκε δέ, ὅπως πράττοιμι χεῖρον τῇ\nδιὰ τῶν τοῦ ’κείνου παιδὸς τολμημάτων αἰσχύνῃ. \n 13. Οὕτω με δι’ ἀμφοῖν, αὑτοῦ τε καὶ τοῦ παιδός,\nἠδίκει πεπαιδευμένος ἐν τῷ γεγεννηκότι λῆρον καὶ\n φλυαρίαν ἡγεῖσθαι τὴν τοῦ δικαίου τάξιν. ἔστι γὰρ\nἡμῖν ὁ γενναῖος Σιλβανὸς πατραλοίας, ὡς μέν φασί\nτινες, καὶ τῇ δεξιᾷ κατὰ τοῦ μεταφρένου χρησάμενος,\n ὡς δ’ ἅπαντες ὁμολογοῦσι, λύπαις πολλαῖς | πιέ-\nσας, ἄκυρον μὲν τῶν ἔνδον καταστήσας, εἰς γῆν δὲ\n βλέπειν ἀπειλαῖς ἀναγκάσας οὐκ ἐῶν ἀναπνεῦσαι κα-\nθαρῶς οὐδὲ τοῦ πάντως τι λήψεσθαι κακὸν ἔξω\nγενέσθαι φόβου.",
        "8":"ὁ μὲν ἀπηλλάττετο τῶν συνου-\nσιῶν καμὼν πρεσβύτης ἐπὶ τὴν ἀπὸ τῆς τροφῆς ἐπι-\nκουρίαν, ὁ δ’ αὖ κλείσας τὰς θύρας τὴν κλεῖν ἔχων\n αὐτὸς ἐν ἄλλοις διέτριβεν, ὁ δ’ ἐκάθητο περὶ τὴν\nμακα δακρύειν μὲν οὐ τολμῶν ὡς οὐκ ὄν ἀσφαλές, εἰ\n \n \n \n\n \nΣιλβανὸς πύθοιτο, στένων δὲ ἀδακρυτί, τοῖς θεοῖς\nεὐχόμενος ἐλθεῖν ποτε τὸν ἐπιτρέψοντα ἄρτου καὶ\nοἴνου θιγεῖν. τῷ δὲ πικρὰ καὶ ταῦτα ἦν οὔτ’ ἐρωτω-\nμἐνῳ τι παρὰ τοῦ παιδὸς εἶτέ τι πύθοιτο, μάτην τοῦτο\nποιοῦντι. οὐ γὰρ ἦν ὅ τι ἂν ἤκουεν. ἠπείγετό τε \nἡ τράπεζα τῇ μετὰ σιγῆς ὀργῇ καὶ βλέμματι χαλεπῷ\nκαὶ νεύμασι πρὸς τοὺς διακόνους ἀγρίοις. δῆλός τε\nἦν ἅπασιν οἷς ἔπραττε τῆς τοῦ γέροντος τελευτῆς ἐπι-\nθυμῶν.",
        "9":"καὶ τοῦτο ἐδείχθη σαφέστερον ἔν τε τῷ\nτρόπῳ τῆς τελευτῆς καὶ ἐπειδὴ ᾤχετο. προσπεσόντος \nγὰρ αὐτῷ κώματός τινος ἐξαίφνης ποιοῦντι πρὸς τοὺς\nμαθητὰς ἀπὸ τοῦ θρόνου τὰ εἰωθότα, ὥστ’ ἀγγνοῆσαι\nμὲν αὐτὸν ἐκεῖνον καὶ ὅπου ποτὲ εἴη, κομισθῆναι δὲ\nοἴκαδε δι’ ἀγνοίας ἁπάντων καὶ μειζόνων καὶ ἐλαττό-\nνων καὶ εἶναι θέαμα δεινὸν καὶ ἐλεεινὸν πληττομένων \nτὰς ψυχὰς τῶν ὅστις ὁ φερόμενος εἴη πυνθανομένων,\nκαὶ γὰρ ἐκίνει τὴν δεξιὰν ὁ χρηστὸς ἐκεῖνος καὶ πάντα\nἀγαθός, | ὡς τότε ἔτυχεν αὐτῇ συνεργῷ πρὸς τὴν \nδιδασκαλίαν χρώμενος, καὶ ᾔδει μὲν οὐδὲ τοῦτο, ἐκίνει\nδὲ ὅμως, καὶ ᾤετο δή τι πρὸς τοὺς ἑταίρους λέγειν \nλέγων οὐδέν, ἐφ’ ᾧ δὴ πλεῖστα ἔρρει δάκρυα καὶ τῶν\nὁρώντων καὶ τῶν ἀκουόντων καὶ οἱ μὲν οὐδὲ ἐδείπνη-\nσαν, οἱ δὲ οὐκ ἄνευ θρήνου, τότε τοίνυν ὁ παῖς ὁ\nκληρονόμος ὁ πολλοὺς μὲν εἰς ἑαυτὸν ἐκείνου πόνους\nἀνηλωκώς, πολλοὺς δὲ πολλῶν ἄλλων δι’ ἐκεῖνον, ὁ \n \n \n\n \nτῆς τοῦ πατρὸς πρᾳότητος εἰς τὴν αὐτοῦ γε ἐκείνου\nπαροινίαν ἀπολελαυκὼς εἰπόντος ὧν ἔπασχεν οὐδὲν\nπρὸς οὐδένα ἀνθρώπων, οὗτος οὖν παρὼν καὶ ὁρῶν\nἐγγύθεν ἀκριβῶς τὴν συμφορὰν οὐκ ἐστέναξεν, οὐκ\n ᾤμωξεν, οὐδὲν ὧν ἐν τοιούτοις δρᾶσαι προσῆκεν ἐποί-\nησεν ἄνθρωπος ἐν μέσῳ τοσούτων δακρύων, οὐδεὶς\nγὰρ ἦν ὃς οὐ τοῦτο ἔπασχε τήν τε ἀρετὴν ἐννοῶν τοῦ\nκειμένου καὶ τὸ τὸν τοιοῦτον οὕτως ἀπιέναι, καὶ μά-\nλιστα δὴ τὸν θρῆνον ἐγειρούσης τῆς χειρός.",
        "10":"ὁ\n δὲ οὐδὲ ἐμιμήσατο, τοσοῦτον ἀπέσχε τοῦ πρὸς ὁδυρ-\nμὸν ἑτέρους παρακαλέσαι, ἀλλά μοι δοκεῖν, καὶ τοὺς\nἀθυμοῦντας ἐμίσει καὶ τοὺς οὐ καταβαίνοντας ἐνο-\nχλεῖν ἐνόμιζε καὶ τῆς ψυχῆς, ὡς εἰκός γε, κατεγίνωσκε\nβραδυτῆτα. εἶθ’ ὁ μὲν ἐτέθαπτο, ὁ δὲ ἐνεφορεῖτο τῆς\n τελευτῆς καὶ ἦν φαιδρὸς ἀηδοῦς ὄψεως ἀπηλλαγμένος\nτῆς τοῦ πατρὸς καὶ διδασκάλου. \n 17. Ἔδει μὲν οὖν τοὺς ἐκείνῳ τε καὶ ἐμοὶ φίλους\nμάλιστα μὲν καὶ δίκας ζητεῖν τῶν ἠσεβημένων εἰς\nἀμφοτέρους ἡμᾶς, εἰ δὲ μή, μήτοι γε εὖ ποιεῖν. οἱ δὲ\n καλοῦσιν ἀπόντα, δέχονται προσιόντα, κλητόν τε καὶ\nἄκλητον ἑστιῶσιν, ἡδέως ὁρῶσιν, ἡδέως ὁμιλοῦσιν. |\n ὁ μὲν καὶ χρήμασιν εὖ ποιεῖ τὸν θεοῖς ἐχθρόν,\nὁ δὲ τοὺς ἐχθροὺς ἐκείνου καὶ ἑαυτοῦ νομίζει. τὸν\nγὰρ διδάσκαλον, φασίν, ἐν τούτοις τιμῶμεν.\n \n \n\n \n",
        "11":"τιμᾶν μὲν οὖν ἀξιοῦντας τὸν διδάσκαλον ἐπαινῶ\nκαί φημι τοὺς οὐ τοιούτους ὄντας εἰς τοὺς πεπαιδευ-\nκότας ἀδικεῖν, ἔδει μέντοι τιμᾶν ἐκεῖνον ἐν τῷ μὴ\nτοῦτον· τουτὶ γὰρ ἦν ἀκολουθούντων τοῖς πράγμασιν.\nεἰ μὲν γὰρ καὶ τὰ παιδὸς καὶ τὰ μαθητοῦ πρὸς ἐκεῖ- \nνον οὗτος ἐπεπληρώκει, τῶν νῦν τούτων παρ’ ὑμῶν\nἐτύγχανεν ἂν εἰκότως· εἰ δ’ ἠγνόησε μὲν τὴν φύσιν,\nτὰ δὲ ἐκείνης συνέχεε δίκαια, λυπῶν δὲ καὶ ἐλαύνων\nτὸν φύσαντα διετέλεσε καὶ συνεξέτεινεν οὕτω μακρῷ\nβίῳ τὸν ἄσπονδον τοῦτον πόλεμον πρὸς τῇ φύσει τὸν \nδιδάσκαλον ἀδικῶν, ὁ μὲν Σιλβανῷ πολεμῶν Γαυδεντίῳ\nφίλος, ὁ δὲ τοῦτον εὖ ποιῶν ἐχθρὸς ἐκείνῳ. οὐδὲ\nγὰρ υἱὸν εὖ ποιεῖ τοῦτον εὖ ποιῶν τὸν διὰ παντὸς\nτοῦ χρόνου τὸν πατέρα κακῶς πεποιηκότα τούς τε\nμισθοὺς τοὺς ἀπὸ τοῦ διδάσκειν ἐκείνῳ γιγνομένους \nἀφαιρούμενον καὶ τῇ τοῦ πρεσβύτου πείνῃ καὶ δίψῃ\nμείζω ποιοῦντα τὴν οὐσίαν.",
        "12":"ὅστις οὖν οἶδε\nγων εἵνεκα Γαυδεντίῳ χάριν, καὶ μισείτω Σιλβανὸν\nκαὶ φαινομένου φευγέτω καὶ νομιζέτω ταὐτὸν εἶναι\nμύσος ἀνδροφόνῳ τε ὁμωρόφιον εἶναι καὶ τούτῳ χρῆ- \nσθαι. πρὸς γὰρ τῇ καταπεφρονημένῃ φύσει καὶ τοῖς\nταύτης οὐ πεφυλαγμένοις νόμοις εἰκότως ἂν δόξαι καὶ\nτὴν ἀφορμὴν ὁ τοιοῦτος θάνατος ἐκ τῆς διὰ τὸν παῖδα\nλύπης λαβεῖν. \n \n \n\n \n 20. Οὑτοι μὲν οὖν σωφρονήσουσί ποτε καὶ τί ποι-\nοῦντες Γαυδεντίῳ χαριοῦνται, γνώσονται, δίκαια δ’ ἂν\nἐγκαλέσαιμι καὶ τῇ βουλῇ τὸν ἀλάστορα τοῦτον ἀτε-\n λείας ἠξιωκυίᾳ. ὃν εἰς μὲν ἐκείνης κατάλογον ἐνέγρα-\n ψεν ἡ μεγίστη τῶν ἀρχῶν, τρυφᾶν | δὲ ἀφεῖσαν\nοἱ λαβόντες. καὶ βουλευτὰς μὲν ἀπαιτούντων τῶν\nπραγμάτων οὐκ εἶναί φασιν, ἀλλ’ ὀδύρονται τοὺς ἐκ\nπολλῶν ὀλίγους, ὥσπερ οἱ κατενεχθέντες εἰς μικρὸν\nἀργύριον ἐκ μεγάλων χρημάτων τῶν οἴκων, τούτῳ δὲ\n δεδώκασιν ἄχρηστον αὐτῇ κεκτῆσθαι τὴν οὐσίαν οὔθ’\nαὑτοῖς βοηθοῦντες οὔτε τῆς ἐνεγκούσης κηδόμενοι τήν\nτε τοῦ δικάσαντος ψῆφον μάταιον εἶναι ποιοῦντες. \n 21. Ἀλλ᾿ οὐ περὶ <τοῦτον> α μόνον\nφασίν, ἐστί. τοῦτο δέ ἐστιν οὐχὶ μηδὲν ἀδικεῖν, ἀλλὰ\n διὰ πολλῶν ἀδικεῖν. τῆς γὰρ οὕτω πεπραγυίας βουλῆς\nἦν δήπου τὸ τὰ τοιαῦτα ἁρπάζειν, ἀλλὰ μὴ προίεσθαι.\nἅπαντας μὲν οὖν ἐχρῆν ὑπὸ τὰς λειτουργίας ἄγειν\nκαὶ μηδενὶ διὰ μηδένα τὴν ἄδικον ταύτην παρέχειν\nἐλευθερίαν.",
        "13":"ἔστι δὲ πολλῷ τοῦτο ἐκείνων δεινό-\n τερον καὶ τοσούτῳ γε, ὅσῳπερ οὐκ ἴσα τὰ βεβιωμένα\nΣιλβανῷ τε καὶ ἐκείνων ἑκάστῳ. τί γὰρ ἄν τις εἴποι\nπερί γε ἐκείνων τοιοῦτον; οὐδέν. ἀλλ’ ἔχουσι μίαν\n ταύτην αἰτίαν | τὴν τοῦ μὴ βούλεσθαι λειτουρ-\n \n \n \n\n \nγεῖν, πατέρας δὲ οὐ κατεδουλώσαντο οὐδὲ φόβοις καὶ\nλιμῷ παρέδωκαν οὐδ’ ἀποθανόντων ἐγέλασαν οὐδὲ\nτοὺς διδασκάλους ἐχθροὺς ἐνόμισαν οὐδ’ ὅσα ἐνῆν\nκατέβλαψαν. \n 23. Ἐχέσθω τοίνυν ἡ βουλὴ τοῦ κακίστου καὶ \nἐπειδὴ τὰς ἄλλας διαπέφευγε δίκας, ταῖς γε περὶ τοῦτο\nδαπάναις ταπεινωθήτω καὶ τὸ τῶν ὀφθαλμῶν ἀποθέ-\nμενος θράσος γενέσθω πως μετριώτερος. \n \n \n"
    },
    "work":"orationes 38",
    "original-urn":"urn:cts:greekLit:tlg2200.tlg00438.opp-grc1",
    "edition":"Libanius, Orationes 38"
}
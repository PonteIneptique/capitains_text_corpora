{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00541.opp-grc1-simple",
    "text":{
        "0":"\n\n \n\n XLI. \n\n Λοιμὸς ἐπεῖχε τὴν πόλιν. ἔχρησεν ὁ θεὸς παύ-\n\nσασθαι τὸν λοιμόν, εἰ ὁ δῆμος ἑνός του τῶν\n\nπολιτῶν παῖδα θύσειεν. ἔλαχεν ὁ τοῦ μάγου.\n\nὑπισχνεῖται παύσειν τὸν λοιμόν, εἰ ἀπόσχοιντο\n\nτοῦ παιδός. βουλεύονται. \n\n | οὐ τὸ τοῦτον, ὦ πολῖται, πάντα τρόπον RIV 724\n\nἐξαρπάσαι πειρᾶσθαι τὸν υἱὸν τὸν ἑαυτοῦ θαυμαστὸν\n\nεἶναί μοι δοκεῖ, τὸ δὲ ὑμᾶς τῆς πόλεως νοσούσης τοι-\n\nούτων καθημένους ἀκροᾶσθαι λόγων. νοῦν μὲν γὰρ\n\nἦν ἐχόντων ἀνθρώπων καὶ βουλομένων παῦσαι τὸ 10\n\nκακὸν εὐθὺς ὑπακοῦσαι τοῖς παρὰ τοῦ θεοῦ καὶ μηδὲν\n\nπαρὰ ταῦτα μήτε λέγειν μήτε ἀκούειν μηδένα· ἐπεὶ δὲ\n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nἀφέντες τὸ βοηθεῖν τῇ πόλει λόγων ἠνέσχεσθε μακρῶν\n\nκαὶ τοσοῦτον ἐδυνήθη τις παρ’ ὑμῖν ὥσθ’ ὑμᾶς κατα-\n\nστῆσαι πρὸς τὸ ζητεῖν εἰ δεῖ τῆς προδήλου σωτηρίας\n\nἀμελήσαντας τὰ μηδαμοῦ γενησόμενα περιμένειν, πῶς\n\n οὐκ ἂν εἰκότως δοκοίητε παραφρονεῖν;",
        "1":"ἐγὼ δὲ\n\nἠξίουν μὲν ὑμᾶς ἀπὸ τῶν πρώτων ῥημάτων εὐθὺς\n\nτουτονὶ τὸν μιαρὸν ἐκβαλεῖν καὶ μηδὲν ἐπ’ αὐτῷ\n\nδεηθῆναι ῥήτορος, ἀλλὰ τοῦ δήμου καθαρῶς ποιῆσαι\n\nτὸ ἔργον· ἐπεὶ δὲ οὐκ οἶδ’ ὅπως ἐδόθη τοσοῦτος χρό-\n\n νος τῇ τοῦδε ψευδολογίᾳ καὶ τοῦ διδάξοντος ὑμᾶς περὶ\n\nὧν μόνων οὐδὲν δεῖ διδαχῆς ἐδεήθητε, παρῆλθον οὐκ\n\nἐπιτρέψων βελτίω νομισθῆναι τοῦ Πυθίου τὸν μάγον. \n\n 3. Τὸ μὲν οὖν ἐξελέγξαι τοῦτον ἀλαζονευόμενον\n\nοὐκ ἐμοὶ μόνον, ἀλλὰ καὶ παντί τῳ ῥᾴδιον, οὕτως οὐ-\n\n δὲν πιθανὸν ἐν οἷς ὑπέσχηται τούτοις ἦν· δύο δέ\n\nὦ πολῖται, μάλιστα τῆς τοῦ μάγου δημηγορίας ἀνιᾷ,\n\nἕν μὲν ὅτι πολλοὶ νῦν τῶν πολιτῶν ἐν τοῖς τούτου\n\n κεκηλημένοι λόγοις, ἔστι δὲ καὶ τούτων | οὗτος\n\nαἴτιος, ἀποθνήσκουσι τοῦ λοιμοῦ τὸ αὑτοῦ ποιοῦντος,\n\n \n\n \n\n\n\n \n\n\n\nἕτερον δὲ τὸ μὴ τὸν θεὸν ὁμοίως ἡμῖν ἔτι βοηθεῖν\n\nἐθελήσειν. τὸ γὰρ πρὸς ἑτέρας ἡμᾶς ἰδεῖν ἐλπίδας καὶ\n\nδέξασθαι λόγους ὑπὲρ ἄλλης ἐπικουρίας μετὰ τὴν με-\n\nγάλην ἐκείνην θαυμάσαιμ’ ἂν εἰ μὴ τῆς εὐνοίας τε\n\nκαὶ σπουδῆς ᾗ κέχρηται περὶ τὴν πόλιν ὁ θεὸς μέγα \n\nμέρος ἀφαιρήσεται.",
        "2":"διὸ καὶ σφόδρα δεῖ τουτονὶ καὶ\n\nμισῆσαι καὶ ζημιῶσαι τηλικαύτης ἡμᾶς ἐν οἶς ἐπαγγέλ-\n\nλεται καὶ φησι δώσειν ἀποστεροῦντα ῥοπῆς, οἶμαι δὲ\n\nκαὶ τοὺς τούτῳ συνειπόντας, οἱ τὸν μάγον ὅθεν φι-\n\nλοῦσιν οὐκ ἄδηλον, εἰκότως ἂν τῆς παρ’ ὑμῶν ὀργῆς \n\nτυγχάνειν, εἰ τὰ πρὸς τοῦτον ὄντα τοιοῦτον πρὸ τῶν\n\nτῆς πόλεως τίθενται. \n\n 5. Τῶν μὲν οὖν ἄλλων τινὲς ἀποροῦσι καὶ πρὸς\n\nαὑτοὺς ἐζητήκασι πολλάκις, <ἐκ> τίνος ποτὲ ἀρχῆς\n\nπόθεν τὴν αἰτίαν λαβὸν τὸ δεινὸν τοῦτο καὶ ἀφόρη- \n\n’τον νόσημα κενοῖ τὴν πόλιν. καὶ δὴ καὶ πρὸς ἀλλή-\n\nλους ᾐσθόμην τινῶν ἐπ’ ἀγορᾶς στενόντων· τίνος\n\nταύτην ἀδικήματος δίδομεν δίκην; οὐχὶ καὶ\n\nνεῴ καὶ ἱερὰ καὶ τεμένη καὶ βωμοὶ καὶ πάντα\n\nκατὰ τοὺς παλαιοὺς νόμους πεφύλακται τοῖς \n\nθεοῖς; οὐ θύομεν; οὐ σπένδομεν; οὐ τελοῦμεν;\n\nοὐ πανηγυρίζομεν; οὐ παρ’ αὐτῶν ἐπὶ τὰς μά-\n\nχας ἐρχόμεθα; οὐ μετὰ νίκας ἀναθήματα κομί-\n\n \n\n \n\n \n\n\n\n \n\n\n\nζομεν; οὐ συνθήκας τηροῦμεν; οὐχ ὅρκοις ἐμ-\n\nμένομεν; οὐ τὰ δίκαια πρὸς τοὺς περιχώρους\n\nποιοῦμεν; πῶς οὖν νοσοῦμεν;",
        "3":"οἱ μὲν ἄλλοι\n\nταῦτα, ἐγὼ δὲ οὐδεπώποτε θαυμαστὸν ἡγησάμην τὸ\n\n ταῦτα πάσχειν ἃ πάσχομεν οὐχὶ τῶν τρόπων κατεγνω-\n\n κὼς τῆς πόλεως οὐδ’ ἀσεβές τι συνειδὼς | ὑμῖν\n\nοὐδ’ ἄγριον οὐδέν, μήποθ’ οὕτως ἀγνοήσαιμι τὴν πό-\n\nλιν, ἀλλ’ ὁρῶν τὸν ἄνθρωπον τοῦτον ἐκ γεωργίας μὲν\n\nἢ θαλάττης ἤ τινος ἄλλης ἐπιεικοῦς ἐργασίας οὐ βου-\n\n λόμενον ζῆν, τὴν πονηρὰν δὲ ταύτην μετιόντα τέχνην\n\nκαὶ φάσκοντα μὲν ὑπὲρ τοὺς ἄλλους ἐπίστασθαι τοὺς\n\nθεοὺς καὶ τἀκείνων ἀπόρρητα καὶ τίσι χαίρουσι καὶ\n\nτίσιν ἕλκονται καὶ τί λαβόντες ἀντιδοῖεν ἄν.",
        "4":"ὅλως\n\nδὲ ὁ κατάρατος ἑταῖρον αὑτὸν καὶ φίλον προσαγορεύων\n\n τῶν θεῶν καὶ πᾶν δυσχερὲς δι’ ἐκείνων λύειν ὑπι-\n\nσχνούμενος πολλοὺς οἴκους ἀνατέτραφε μισθῶν αὑτὸν\n\nταῖς τῶν πολιτῶν ἔχθραις καὶ περὶ τοὺς τάφους κα-\n\nλινδούμενος κἀκεῖθεν ὀλέθρους τοῖς αὐτὸν οὐδὲν ἀδι-\n\nκοῦσιν ἐπάγων ἀνθρώποις, νεκροὺς ἐνοχλῶν καὶ ψυ-\n\n χὰς οὐκ ἐῶν ἐν τοῖς αὑτῶν μένειν ἤθεσι.",
        "5":"καὶ πολ-\n\nλοὶ δὴ τοὺς αὐτοῖς προσκεκρουκότας ἀπώλεσαν δι’\n\n \n\n \n\n \n\n \n\n \n\n \n\n \n\n\n\n \n\n\n\nἑνὸς τούτου μισθοφόρου, ὃς οἷς ἤδη πολλοὺς περιβε-\n\nβλήκει κακοῖς τούτοις καὶ τὴν τοῦ μὴ δοῦναι δίκην\n\nἄδειαν παρεσκεύαζεν αὑτῷ. ὁ γὰρ αἰσθανόμενος καὶ\n\nκρίνειν δυνάμενος αὑτῷ παρῄνει σιγᾶν ὡς οὐκ ὃν\n\nἀσφαλὲς ἄνδρα παροξύνειν ἀπὸ σημάτων ἰσχύοντα, \n\nἐπεὶ καὶ αὐτὸς νῦν οἶδα μὲν ἃ πείσομαι, τὴν κοινὴν\n\nδὲ σωτηρίαν πρὸ τῆς ἐμαυτοῦ τιθέμενος ἀνέστην. τῷ\n\nδὲ οὐ τοῦτο συνηγωνίζετο μόνον, ἀλλὰ καὶ οἱ τὰς\n\nκαλὰς αὐτῷ ταύτας ὀφείλοντες χάριτας πᾶν ἦσαν ἔτοι-\n\nμοι καὶ ποιεῖν καὶ πάσχειν ὑπὲρ αὐτοῦ. ὁρᾶτε δὲ ὧς \n\nκαὶ νῦν οὐδὲν ὀκνοῦσι. \n\n 9. Ταῦτα ὁρῶντες οἱ θεοὶ καὶ μισοῦντες καὶ τοὺς\n\nτούτῳ περιπεσόντας ἐλεοῦντες τὴν ὀργὴν ἐπὶ πάντας\n\nἀφῆκαν, ὃ πολλαχοῦ γεγένηται πολλάκις. τοῦτο δὲ ἄρα\n\nοὐδὲ τοὺς γενναίους ποιητὰς ἐλάνθανεν, ἀλλ’ εἰδότες \n\nᾄδουσι·\n\nπολλάκι καὶ ξύμπασα πόλις κακοῦ ἀνδρὸς\n\nἀπηύρα.\n\nτοῦτο πόλεσι διέστησε γῆν, τοῦτο θάλατταν ἐπήνεγκε,\n\nτοῦτ’ ὄμβρον ἔξω τοῦ μετρίου, τοῦτο λιμόν, τοῦθ’ 20\n\nὅπερ | ἡμῖν.",
        "6":"ἀλλὰ παρ’ ὧν τὸ τραῦμα, παρὰ RIV 727\n\nτούτων καὶ ἡ βοήθεια ἐπειδὴ γὰρ πολλοὶ μὲν ἐτεθνή-\n\nκεσαν ἤδη, τὰ δὲ τῶν ἰατρῶν ἦν οὐδέν, εἴδομεν οἷ\n\n \n\n \n\n \n\n\n\n \n\n\n\nχρῆν ἰδεῖν, ἐπὶ τὸν οὐκ ὀλίγαις πόλεσι λελυκότα καὶ\n\nταύτας καὶ πολλὰς ἑτέρας συμφοράς, τὸν θεὸν τὸν ἐν\n\nΔελφοῖς. καὶ ἐδεδοίκειν μέν, ἐδεδοίκειν, ὦ πολῖται,\n\nμὴ τῷ τοῦτον οὐκ ἐξεληλακέναι τῆς πόλεως ἀτυχήσω-\n\n μὲν τοῦ μαντείου, κρείττων δὲ εὖ ποιῶν ὁ θεὸς τῆς\n\nἐμῆς ἐλπίδος γίνεται καὶ ἀναιρεῖ δὴ σαφῆ καὶ ἁπλᾶ\n\nκαὶ οὐχ οἶα τὰ πολλὰ Δέλφικά τοῖς μὲν τοῦτο, τοῖς\n\nδ’ ἐκεῖνο παρέχοντα νομίζειν, ἀλλ’ εἶπε διαρρήδην, εἰ\n\nπαῖς ἑνός του τῶν πολιτῶν ὑπὸ τοῦ δήμου τυθείη,\n\n στήσεσθαι τὸ κακόν.",
        "7":"ταῦτα ἀκούσαντες ἀνέστρεφον\n\nοἱ θεωροὶ θέοντες νύκτα καὶ ἡμέραν ὁμοίως ἐπειγό-\n\nμενοι καὶ ἡμεῖς ἐκαθήμεθα τρέμοντες, τί ποτ’ ἄρα\n\nἥξουσι φέροντες. ὡς δὲ ᾐσθόμεθα προσιόντας, πολλοὶ\n\nπρὸ τῶν τειχῶν περιχυθέντες ἠρωτῶμεν, εἴ τι τοιοῦ-\n\n ’τον ἦλθον ἀκούσαντες, ὃ δίδωσιν ἀναπνεῦσαι τῇ πό-\n\nλει, χρηστὰ δὲ αὐτῶν ὑπισχνουμένων οὐκ ᾠόμεθα δεῖν\n\nμέλλειν, ἀλλ’ ἐπὶ τὴν ἐκκλησίαν δρόμος καὶ ὁ γραμμα-\n\nτεὺς εὐθὺς ἀνεγίνωσκε τὸν χρησμόν.",
        "8":"ἐνταῦθα ψή-\n\nφισμα μὲν οὐκ ἐδόκει δεῖν γράφειν ὅτι τὸν <δεῖνα\n\n τὸν> τοῦ δεῖνος, οὐ γὰρ ἦν, οἶμαι, δημοκρατίᾳ πρέπον,\n\nκλῆρον δὲ ὁ καιρὸς ἐκάλει καὶ τὸ ἴσον οὕτως ἐσώζετο. \n\n \n\n \n\n \n\n\n\n \n\n\n\n τῶν πατέρων δὲ παρόντων καὶ τῶν ὀνομάτων ἃ τοῖς\n\nτούτων ἦν παισὶν ἐν τοῖς κλήροις κειμένων καὶ τῶν\n\nἐφεξῆς πραττομένων ἔλαχεν ὁ τοῦ πολλὰ καὶ δεινὰ\n\nτούτου δεδρακότος υἱός. καὶ ἐπηκολούθησεν, ὡς ἴστε,\n\nκρότος, ὅτι δὴ δυοῖν ἐμέλλομεν ἀπαλλάξεσθαι κακῶν, \n\nλοιμοῦ τε καὶ πονηροῦ σπέρματος.",
        "9":"τὸ μὲν οὖν δί-\n\nγαιον ἦν εὐθὺς τεθύσθαι τὸ ἱερεῖον | καὶ τὴν \n\nνόσον ἀπεληλυθέναι καὶ εἶναι νῦν τὴν πόλιν ἐν δευ-\n\nτέραις θυσίαις ταῖς ἐπὶ τῷ σεσῶσθαι καὶ τοῦτον μά-\n\nλιστα μὲν μὴ λίαν ἀλγεῖν ὡς ἂν καὶ αὐτῷ τινος \n\nγιγνομένης φιλοτιμίας, εἰ δ’ οὐχ οἷόν τε τοῦτό γε],\n\nπροσποιεῖσθαί γε· ὁ δὲ αἴρεται μὲν πρὸς τὸν θεὸν\n\nπόλεμον, καταφρονεῖ δὲ ὑμῶν, οἶς δὲ λέγει τὴν νόσον\n\nἐκτείνει καὶ μὴ προσέχετε τῷ Πυθίῳ, φησίν, ἀλλ’\n\nἐμοί. παύσω γὰρ τὸν λοιμὸν ἐγώ. καὶ τί δεῖ τὸν \n\nπαῖδα θύειν; καὶ ὁ μὲν γόης ταῦτα, ὑμεῖς δὲ ἀνέ-\n\nχεσθε.",
        "10":"νῦν, ὦ κατάρατε, ταῦτα λέγεις καὶ τολμᾷς\n\nὁμολογεῖν ὧς ἔχων βοηθεῖν οὐκ ἐβούλου; οὐκοῦν οὐχ\n\nὁ παῖς διὰ τοῦτο ζῆν ἄξιος, ἀλλ’ οὗτος προστυθῆναι\n\nτῷ παιδὶ καὶ τὸν μὲν ὑπηρετῆσαι τῷ χρησμῷ δίκαιον, \n\nτὸν δὲ δοῦναι δίκην, ὅστις ὁρῶν τὴν πόλιν οὕτως\n\n \n\n \n\n \n\n\n\n \n\n\n\nοἰκτρῶς ἀπολλυμένην οὐκ ἠλέησεν οὐδὲ ἐπήμυνε κύ-\n\nριος ὤν, ὧς αὐτὸς λέγει; \n\n 15. Ἀλλὰ τοῦτο μὲν οὐκ ἄξιον ἐγκαλεῖν, οὔτε γὰρ\n\nτότε τοσοῦτον οὔτε νῦν ἰσχύει, διακρούεται δὲ καὶ\n\n παράγειν ἐπιχειρεῖ καὶ ἔστι πανταχοῦ πονηρός. ὃς\n\nπρῶτον μὲν ὑμᾶς οὐκ ἐᾷ τοῖς ἐγνωσμένοις ἐμμένειν.\n\nφέρε γάρ, τί τότε βουλευομένοις ὑμῖν ὑπὲρ βοηθείας\n\nἔδοξεν; οὐ τοὺς μὲν ἀνθρώπους ἅπαντας χαίρειν ἐᾶν\n\nὡς ἂν ἐλάττονας τοῦ πράγματος, ἐπὶ δὲ τὴν ἀπάσης\n\n κρείττω συμφορᾶς ἐπικουρίαν καταφεύγειν, τὸν θεὸν\n\nτὸν ἐν Δελφοῖς;",
        "11":"καὶ οὐκ ἂν φαίην ὅτι πολλοὶ\n\nπερὶ τούτων ἐγένοντο λόγοι παρ’ ὑμῖν. ἀλλ’ εἶπε μὲν\n\nὁ δεῖνα διὰ βραχέων, ἀντεῖπε δὲ οὐδείς, ἐχειροτόνησε\n\nδὲ ὁ δῆμος. ᾑρέθησαν οἶ θεωροί, ἦλθον ἐκεῖσε, ἐχρή-\n\n σαντο τῷ μαντείῳ, τί παύσει τὴν νόσον; ἤκουσαν, ἐπ-\n\nανῆλθον, ἀπήγγειλαν· ἔξεστι μὴ νοσεῖν. νῦν οὖν\n\nλύσομεν τὰ δεδογμένα καὶ οὐκ αἰσχυνούμεθα τὰς με-\n\nταβολὰς αἳ μέγιστα ὀνείδη καὶ ἀνδρὶ καὶ πόλει φέρου-\n\nσιν; οὐ γὰρ ἔστιν ἀνοίας αἰτίαν ἐν τοῖς τοιούτοις\n\n διαφυγεῖν, οὐ γὰρ οἶόν τε τοῦ δέοντος ἐν ἀμφοτέροις\n\n οὖσί γε ἐναντίοις τυγχάνειν, | ἀλλ’ ἀνάγκη θά-\n\nτερον ὁμολογεῖν ἡμαρτῆσθαι.",
        "12":"θαυμάζω δὲ εἰ τοὺς\n\nμὲν τυράννους μισοῦμεν, ὅτι τὸν δῆμον ἀσθενῆ ποι-\n\n \n\n \n\n \n\n\n\n \n\n\n\nοὖσι, τούτῳ δὲ εἰσόμεθα χάριν ὃς ἰσχυρότερον αὑτὸν\n\nποιεῖ τῶν τῷ δήμῳ κεκυρωμένων. καὶ εἰ μὲν ψήφισμά\n\nτις ἔλυσε περὶ δωρεᾶς γεγραμμένον ἢ περὶ τοῦ δεῖν\n\nτοῖς ἀστυγείτοσι βοηθεῖν ἢ περὶ τοῦ παρ’ ἐκείνων\n\nμεταπέμπεσθαι βοήθειαν, δεινὸν ἦν ἂν καὶ ἠγανα- \n\nκτοῦμεν.",
        "13":"τί λέγεις; μάτην οὖν συλλεγόμεθα καὶ\n\nῥητόρων ἀκούομεν καὶ τὰ λεγόμενα δοκιμάζομεν καὶ\n\nχειροτονοῦμεν καὶ κύριον ποιοῦντες τὸ δοκοῦν εὖ\n\nἔχειν ἀπερχόμεθα; νῦν δὲ πρᾴως οἴσομεν ἀναιρουμέ-\n\nνης τῆς γνώμης καθ’ ἣν ἔδοξεν ἀντιστῆσαι τῷ λοιμῷ \n\nτὸ μαντεῖον;",
        "14":"καὶ εἰ μὲν πρὶν ἀπᾶραι τοὺς θεω-\n\nροὺς ἐπεχείρει τοῦτο ὅ νυνὶ ποιεῖ, καὶ οὕτως ἂν ὕβρις\n\nἦν καὶ οὐκ ἂν βελτίους ἐνομίσθησαν τῶν ἐκεῖθεν ἐλ-\n\nπίδων οἱ παρὰ τούτου λόγοι· ἡκόντων δὲ ἐκεῖσε καὶ\n\nδεηθέντων καὶ ὧν ᾔτησαν τετυχηκότων πάντων τού- \n\nτῶν καταγελάσαντες τὸ τοῦ μάγου θαυμασόμεθα; καὶ\n\nεἰ μὲν ἐπ’ ἄλλον τις ἡμᾶς ἦγε θεόν, οὐδὲ τοῦτ’ ἂν\n\nἦν καθαρὸν αἰτίας, ἀλλ’ ἧττον μὲν τοῦ νῦν ἁμαρτα-\n\nνομένου, τοὺς μεμφομένους δὲ εἶχεν ἄν· νῦν δὲ ἐπ’\n\nἄνθρωπον ἰόντες μετὰ τὸν θεὸν οὐδὲν ἀδικήσομεν; \n\n 20. καὶ μὴν οὐδὲ τοῦτ’ ἔστιν εἰπεῖν ὡς ἐπὶ μαντεῖον\n\n \n\n \n\n \n\n\n\n \n\n\n\nμὲν ἤλθομεν, οὐ μὴν τῶν ἄγαν πιστευομένων οὐδ’\n\nοὗ μάλιστα τἀληθὲς εὑρίσκεται, ἀλλ’ ἴσασιν ἄπαντες\n\nτὸ Δελφικὸν καὶ τῷ τόπῳ καὶ τῇ δόξη καὶ τῇ περὶ\n\nπάντα ἀψευδείᾳ πάντα παριὸν χρηστήρια. τοῦτο καὶ\n\n τύραννοι βαρβάρων ἔγνωσαν καὶ ὧν εἶχον τὰ κάλλιστα\n\nφέροντες ἀνέθηκαν, τοῦτο τὰς πολλὰς τῶν Ἑλληνίδων\n\nπόλεων ᾤκισε, τοῦτο τῷ γένει τῶν Ἑλλήνων ἐν ταῖς\n\nμεγίσταις δυσκολίαις ἤρκεσε.",
        "15":"καὶ οὐ νῦν πρῶτον ἡ\n\n | δύναμις αὐτοῦ κρίνεται, ἀλλὰ μακροῦ χρόνου καὶ\n\n πείρας πολλῆς καὶ μαρτυρίας κοινῆς ἄνθρωπος θεοῖς\n\nἐχθρὸς ἀξιοῖ φανῆναι σεμνότερος. οὐ τοίνυν οὐδ’ ὁ\n\nτρόπος τῆς ἰάσεως καινός, ἀλλ’ ἤδη καὶ ἑτέροις δι’\n\nἴσων λέλυνται συμφοραί. καὶ οὐκ ἀφανεῖς γε αἰ θυ-\n\nσίαι, ἀλλὰ κἂν οἱ παῖδες εἴποιεν ταῦτα καὶ διηγή-\n\n σαιντο τοὺς θύσαντας, ἃς, τοὺς τεθυμένους ὑπὲρ ὧν τέ-\n\nθυνται. τί τοίνυν ἐστὶ τὸ πεῖθον ἀντὶ τοῦ θεοῦ καὶ\n\nτῶν παρ’ ἐκείνου τὸν μάγον ποιήσασθαι; \n\n \n\n \n\n\n\n \n\n\n\n 22. Οὕτω μὲν οὖν, εἰ καὶ σφόδρα πάντα εἷκε τῇ\n\nτοῦδε τέχνῃ, τῶν ἀτοπωτάτων ἦν ἂν καταγνῶναι μὲν\n\nμανίαν τῶν ἄρτι δεδογμένων, ἀτιμάσαι δὲ θεὸν τὸν\n\nοὐκ ἀτιμάσαντα τὴν πόλιν. ὧς δὲ καὶ ψεύδεται καὶ\n\nφενακίζει καὶ ὧν πλεῖστον ἀπολείπεται, ταῦτα ἐπαγ- \n\nγέλλεται, γνῶναι ῥᾴδιον. ὅτῳ γὰρ ὑμῶν, ὦ πολῖται,\n\nπιστὸν ὅτι οὗτος πολίτης ὢν καὶ τοσαύτην ὁρῶν φθο-\n\nρὰν καὶ. κίνδυνον ὧς μηδένα ἡμῶν λειφθήσεσθαι, καὶ\n\nτὸν περὶ τὰς ταφὰς νόμον κεκινημένον τῷ πλήθει\n\nτῶν νεκρῶν κατέσχεν ἂν καὶ οὐκ ἐξέφηνεν αὑτόν, \n\nἀλλὰ προήκατο καιρὸν παρασχόντα αὐτῷ σωτῆρα κληθῆ-\n\nναι τῆς πόλεως; διὰ τί γάρ, ὦ τοῖς θεοῖς ἐρίζων τή-\n\nμερον, οὐκ ἐπεδείξω τὴν δύναμιν ταύτην; πότερον οὐκ\n\nεἶχε τὸ πρᾶγμα δόξαν; οὐδὲ ἔστιν εἰπεῖν ὅσην. ἀλλ’\n\nοὐχ ὑπῆρχε βουλομένῳ κερδαίνειν; καὶ τίνος ἂν ὧν \n\nἂν ἐπήγγελλες ἠτύχησας;",
        "16":"τῶν μὲν ἄλλων εὐεργε-\n\nτῶν ἕκαστος | ἔν τι λαβὼν ἐγένετο ζηλωτός, σοὶ \n\nδ’ ἂν ἅπαντα συλλαβόντες ἔδομεν, σίτησιν, ἀτέλειαν,\n\n \n\n \n\n \n\n\n\n \n\n\n\nγῆν πολλήν, ταλάντων πλῆθος, εἰκόνας πανταχοῦ τῆς\n\nπόλεως, ἐν στοαῖς, ἐν γυμνασίοις, ἐν ἱεροῖς. τάχα δ’\n\nἄν τις ἔγραψε καὶ κρατήρων σε κοινωνεῖν καὶ μετὰ\n\nτῶν θεῶν ᾄδεσθαι. πῶς οὖν ᾑροῦ ζημιοῦν μετὰ τῆς\n\n πόλεως σαυτὸν σαυτῷ μὲν τοσούτων ἀγαθῶν, τῇ δὲ\n\nσωτηρίας φθονῶν ἐξὸν μετὰ τῆς πόλεως τηλικαῦτα\n\nκερδαίνειν; τίς οὕτως ἀλλόκοτος ὅστις ἂν ταῦτα ἀντὶ\n\nτοῦ ζητεῖν φύγοι; τίς οὐκ ἂν ηὔξατο ταῦτα δυνηθεὶς\n\nἀποθανεῖν εἰδὼς οἵων ἐφ’ οἴοις ἔργοις ἐπιγραμμάτων\n\n τεύξεται; σοὶ δὲ καὶ ζῶντι τούτων ἂν ὑπῆρχεν ἀπο-\n\nλαύειν.",
        "17":"καὶ μὴν ὅ γε λοιμοῦ δυνατώτερος οὗτος\n\nἂν γένοιτο καὶ λιμοῦ. καὶ λιμοὺς τοίνυν ἂν ἐλελύκει\n\nπόλεσιν ὄμβρον καλῶν τε τὸν οὐ φαινόμενον καὶ τὸν\n\nπλεονάζοντα σωφρονίζων καὶ τὰς Ὥρας πείθων μηδὲν\n\n τὴν γῆν ἀδικεῖν. καὶ μὴν ὅτῳ γε πρὸς ταῦτα δύναμις,\n\nοὗτος ἂν ῥᾳδίως καὶ πολεμίους τρέψαιτο μηδὲν δεηθεὶς\n\nὅπλων καὶ ἵππων καὶ στρατηγῶν. πόσα τοίνυν ἔστησας\n\n \n\n \n\n\n\n \n\n\n\nἀπὸ τῶν ἐναντίων τρόπαια;",
        "18":"καίτοι καὶ ταῦτ’ ἄν,\n\nεἴπερ ἦν σοι δύναμις, ἐπέπρακτο. οὐ γὰρ δὴ τοὺς\n\nἀριστεύοντας μᾶλλον ἂν ἐβούλου μακαρίζειν ἢ αὐτὸς\n\nεἶναι τῶν στεφανουμένων καὶ μᾶλλόν γε ἢ κατ’ ἐκεί-\n\nνους ἐπαινουμένων, ὅσῳπερ ἀψοφητὶ καὶ χωρὶς πραγ- \n\nμάτων τοὺς πολεμίους ἤλαυνες ἄν. ἐγὼ τοῦτον εἶδον\n\nπολλάκις ὑπὲρ ἀργυρίου διαλεγόμενον τοῖς ἐμπόροις\n\nκαὶ νῦν μὲν αἰτοῦντα, νῦν δὲ τοῦ λαβεῖν εἰδότα χάριν.\n\nκαίτοι τί χρῆν τοῖς πλουσίοις ἐνοχλεῖν ἐξὸν εἶναι τῶν\n\nδοῦναι δυναμένων;",
        "19":"διὰ τί | γὰρ μὴ πάντας \n\nσοι θησαυροὺς ἀπεκάλυψεν ἡ τέχνη καὶ ὅσα νῦν ἐν \n\nτῇ γῇ κρύπτεται τῆς σῆς οἰκίας ἐποίησεν; ὅτι, φησίν,\n\nἄλλος ἄλλο τι μεμελέτηκεν, ἐγὼ δὲ τοῦτο οὐ\n\nκακῶς ἐπίσταμαι. τὸ δὲ μὴ προσελθεῖν ὑμῖν\n\nμηδὲ ἐπαγγείλασθαι πρότερον διὰ τουτουσὶ \n\nτοὺς φθονοῦντας καὶ διαβάλλοντας τὴν τέχνην\n\nγεγένηται, νῦν δὲ εἰς ἀνάγκην ἀφῖγμαι.",
        "20":"ἐγὼ\n\nδὲ ὅτι μὲν καὶ δι’ ἐκείνων ἂν ἦλθεν ὁ λοιμοὺς σβεν-\n\n \n\n \n\n\n\n \n\n\n\nνύων αὑτὸν ποιῶν πλείονος ἄξιον, οὐδὲν οἶμαι δεῖν\n\nἐπισταμένους διδάσκειν· περὶ δ’ αὖ τῆς διαβολῆς ἐκεῖ-\n\nνο λέγω· τίς οὐκ ἂν ἠνέσχετο ῥημάτων ὀλίγων καὶ\n\nβλασφημίας τινὸς μέλλων συκοφάντας τοὺς λοιδοροῦν-\n\n τας ἐλέγξειν; πῶς δ’ ἂν οὐ μᾶλλον ἀπέπνιξας τοὺς\n\nτὴν σὴν βασκαίνοντας δύναμιν, εἰ ταύτην ἔδειξας ἐπὶ\n\nτῷ τῆς πόλεως ἀγαθῷ κεκτημένος; ἐγὼ πρῶτος ἀναστὰς\n\nἐκάλουν ἂν ἐκείνους λοιμοὺς καὶ τῆς πόλεως ἐχθροὺς\n\nκαὶ τιμωρίαν ἀπῄτουν. ἀλλ’ οὐ τὸν φθόνον ἐδεδίεις.\n\n πόθεν; ἀλλ’ ᾔδεις οὐδὲν ὄν παρὰ σαυτῷ τοσοῦτον.\n\nδιὰ τοῦτ’ ἐπῄνεις ἡμᾶς παρὰ τὸν θεὸν βαδίζοντας. \n\n 28. Μὴ ὅσα φασὶν οὗτοι δύνασθαι, πάντα τούτοις,\n\nὦ πολῖται, δυνατὰ νομίζετε, ἀλλὰ τὰ μέν, τὰ δ’ οὔ,\n\nκαὶ τὰ μὲν σφόδρα, τὰ δ’ ἥκιστα. τοῖς γὰρ οἷος οὗτός\n\n ἐστιν ἀνελεῖν μὲν συμφορὰν οὐκ ἔστι, ῥάψαι δὲ καὶ\n\nκατασκευάσαι. διὰ τοῦτο τῶν μισουμένων μᾶλλόν εἰσιν\n\nἢ τῶν τιμῶν ἀξιουμένων. εὐδαίμονα μὲν γὰρ ἐποίησαν\n\nοὐδένα, πολλοὺς δὲ ἀθλίους.",
        "21":"πόθεν δὴ τοῦτο τοι-\n\nοῦτόν ἐστι; τῶν δαιμόνων οἶ μὲν χείρους καὶ κακῶς\n\n ποιεῖν πεφυκότες τέρπονταί τε τοῖς ὑπὸ τούτων δρω-\n\n μένοις καὶ συγκαταπράττουσι | τὰ δεινὰ δὴ ταῦ-\n\nτα καὶ ἀπολλύντα ἀνθρώπους. μεθ’ ὧν οὗτοι διιστᾶσι\n\n \n\n \n\n\n\n \n\n\n\nφίλους, ἐκπολεμοῦσι πρὸς αὐτὴν συγγένειαν, πλοῦτον\n\nδιεσκέδασαν, πενίαν ἐπήνεγκαν, ὀφθαλμὸν ἐξέκοψαν,\n\nγλῶτταν ἀπέστρεψαν, κωφὸν ἀπέφηναν, πόδας ἔδησαν,\n\nχεῖρας ἐπήρωσαν, σῶμα συνέτηξαν, πολλὰ πρὸς τού-\n\nτοις, ἃ ὅπως μὲν δύνανται καὶ τί ποιοῦντες ἢ λέγον- \n\nτες, οὗτος μὲν οἶδε καλῶς, ἐγὼ δὲ οὐ μεμάθηκα μηδὲ\n\nμάθοιμι. ταῦτα δ’ οὖν ἐστι τὰ τῆς τούτων συμμορίας\n\nκαὶ τοῦτο ἔργον τῆς καλῆς ταύτης τέχνης.",
        "22":"τῶν\n\nμὲν οὖν πονηρῶν δαιμόνων αὑτὸν καλείτω φίλον, οὐ-\n\nδὲν ἀντιλέγω, παρ’ ὧν δὲ τὰ χρηστὰ τοῖς ἀνθρώποις \n\nκαὶ αἱ τῶν κακῶν ἀπαλλαγαί, τούτοις οὗτος ἐχθρὸς\n\nἀπ’ αὐτῆς τῆς πρὸς τοὺς ἑτέρους φιλίας. οὐ γὰρ οἷόν\n\nτε τὸν αὐτὸν παρ’ ἀμφοτέροις δύνασθαι, ἀλλ’ ὅστις\n\nτι δι’ ἐκείνων ἔβλαψεν, οὗτος τοῦ δύνασθαί τι καὶ\n\nδιὰ τούτων ὠφελεῖν αὑτὸν ἀπεστέρησε. βλάπτουσι δὲ \n\nἕνα ἄνδρα καὶ δύο, κἂν τὰ μέγιστα δυνηθῶσιν, οἶκον\n\nὅλον καὶ πόλιν. τῷ μὲν εἶναι κακοὶ καὶ μὴ διδόναι\n\nδίκην ζημιοῦσι, τῇ τέχνῃ δὲ καὶ τοῖς φαρμάκοις οὐδέν. \n\n 31. Καὶ τί δεῖ πόρρωθεν τὴν τούτου περὶ τὰς\n\nεὐεργεσίας ἀδυναμίαν ἐλέγχειν ἔχοντα ἐκ τῶν νῦν \n\nτοῦτο ποιεῖν; ἄνθρωπος κλῆρον παρατρέψαι μὴ δυ-\n\n \n\n \n\n\n\n \n\n\n\nνηθεὶς πόλιν ὅλην ῥύεται νόσου; ἄνθρωπος ἄχρηστος\n\n<τῷ> κινδυνεύοντι παιδὶ λοιμοῦ περιγίνεται; οὐκ\n\nδίεις μὴ λάχῃ; τέ οὖν λαχόντος τρέμεις; ἀλλ’ ἐδεδίεις\n\nμὴ λάχῃ; τί οὖν οὐκ ἐποίεις μὴ λαχεῖν; ἀλλ’ οὐ προσ-\n\n ἐδόκησας; ποῦ τοίνυν ὁ θαυμάσιος μάγος;",
        "23":"ἐῶ\n\nτἄλλα, ἀλλ’ ἔχομαί σου τοῦ παιδὸς νῦν ἐγὼ καὶ οἶδε\n\nπάντες καὶ θύειν μέλλομεν. νίκησον ἡμᾶς, ῥῦσαι τὸ\n\nσῶμα, τῶν χειρῶν ἐξάρπασον ἴ’ ἀφάνισον τὸ μειράκιον\n\nνεφέλῃ, ποίησον ἡμᾶς δοκεῖν ἔχειν αὐτὸν οὐκ ἔχοντας.\n\n ὁρᾷς ὡς ἀπορεῖς καὶ ἐξελεγχόμενος | οὐκ ἔχεις\n\n τι χρήσῃ; \n\n 33. Τίνα δὴ παρεχόμενος τοῦ παύσειν τὸν λοιμὸν\n\nἀπόδειξιν ἀξιοῖς ᾧ θαρροῦμεν ἀφέντας οἶς οὐκ ἔνι\n\nπιστεύειν ἀναμένειν; ὅτι, φησίν, εἰ μὴ σφόδρα ἐπε-\n\n πείσμην ἀρκέσειν πρὸς τὸ ἔργον, οὐκ ἂν ἐπηγ-\n\nγελλόμην. τί γὰρ ὄφελος αὖθις ἐπὶ τὴν σφαγὴν\n\nἀγομένου τοῦ παιδός;",
        "24":"ἓν τοῦτο πρῶτον, ὦ\n\nμάγε, τὸ μὴ τήμερον αὐτὸν ἀποθνήσκειν. σὺ δ’, ὡς\n\nεἰκός, αἰτήσεις καὶ τὴν ἐπιοῦσαν ἡμέραν καὶ τρίτην\n\n καὶ τετάρτην καὶ δέκα καὶ δὶς τοσαύτας φάσκων τῶν\n\nεἰς τὴν ἴασιν φερόντων τοῦ μὲν εὐπορεῖν, τοῦ δ’ οὔ-\n\nπω, μεῖζον δὲ ἐκεῖνο τὸ μήπω φαινόμενον δύνασθαι.\n\n \n\n \n\n \n\n\n\n \n\n\n\nδιαλέξῃ τι καὶ περὶ σελήνης καὶ τῶν τοῦ μηνὸς ἡμε-\n\nρῶν καὶ ὅλως ἄλλα ἐπ’ ἄλλοις εὑρήσεις ἀναβολὴν\n\nἔχοντα. τὸ δὲ ποιεῖν μὲν οὐδέν, ἀεὶ δὲ ποιήσειν λέγειν\n\nχρόνους ἐμποιεῖν ἱκανόν.",
        "25":"ἓν μὲν τοῦτο οὐ μικρὸν\n\nτούτῳ κέρδος, ἕτερον δὲ μεῖζον ἢ οὐδὲν ἔλαττον τὸ \n\nπολλοὺς ἐν ταῖς ἡμέραις ταύταις πρὸ τοῦ λαχόντος\n\nτῶν πολιτῶν ἀπελθεῖν. ἡγεῖται γὰρ καὶ τῷ παιδὶ καὶ\n\nαὑτῷ τοῦτό γε οὐ φαύλην παραμυθίαν οἴσειν καὶ ἃ\n\nδράσει μὴ λυόμενος ὁ λοιμός, κουφιεῖν αὑτῷ νομίζει\n\nτὴν συμφοράν.",
        "26":"τί δ’, ἂν εἰπὼν ἀνάγκην εἶναι \n\nνύκτωρ περιελθεῖν τὴν χώραν καὶ παρεῖναι δεῖν τῶν\n\nμὲν ἄλλων οὐδένα, τὸν υἱὸν δὲ μόνον, ὅν καὶ μόνον\n\nοἷόν τε τῶν τοιούτων κοινωνεῖν, τούτων I δὲ \n\nοὐ συγχωρουμένων μάτην ἅπαντα πεπράξεσθαι, ἂν\n\nτούτοις ὑμᾶς ἀναγκάσῃ τοῖς λόγοις παραδοῦναι τὸν \n\nυἱὸν αὐτῷ, τὴν τῆς πόλεως ἀσφάλειαν, ἔπειτα ἀπιὼν\n\nοἴχηται παρὰ τοὺς οὐχ ἡδέως πρὸς ἡμᾶς ἔχοντας, τί\n\nχρησόμεθα; εἰπέ μοι. ἐπ’ ἄλλον ἥξομεν; καὶ τίς ἀνέ-\n\nξεται; ἀλλ’ εὑρήσομεν;",
        "27":"ἂν οὖν χαλεπαίνων ὁ θεὸς\n\nμάταιον τὸ πρᾶγμα ποιῇ, πέμψομεν, νὴ Δία, παρ’ αὐ- \n\n \n\n \n\n\n\n \n\n\n\nτὸν πάλιν καὶ τὴν νόσον ἐροῦμεν καὶ ζητήσομεν φάρ-\n\nμακον; ὁ δέ, ὦ πάντων ἀνθρώπων ἀτοπώτατοι,\n\nφήσει, ὑμεῖς ἑτοίμου τυχόντες βοηθείας, ἐν χε-\n\nροῖν τὸ θῦμα ἔχοντες, κύριοι τοῦ μηκέτι νοσεῖν\n\n γεγενημένοι λόγων ἠκούετε μετὰ χρησμούς. τί\n\nοὖν εἰρωνεύεσθε καὶ ἀνθρώπους ἔχοντες ἡμῶν\n\nἀμείνους οὐ δι’ ἐκείνων ἀπαλλάττεσθε τῶν\n\nδυσχερῶν; τί οὖν τότε ποιήσομεν; αἰτιασόμεθα, νὴ\n\nΔία, τοὺς τούτῳ βεβοηθηκότας καὶ ὧς οὐκ ἐχρῆν\n\n ὑπαχθῆναι δακρύοντος ἐροῦμεν. ἀλλ’ οὐδὲν ἧττον ἀπο-\n\nλούμεθα.",
        "28":"πῶς οὖν οὐ πολλῆς δυστυχίας διὰ τῶν\n\nτοῦ μάγου λόγων τῆς τε φαινομένης λύσεως ἐκπεσεῖν\n\nκαὶ μηδεμίαν ἀντὶ ταύτης ὕστερον ἔχειν; καὶ οὐκ ἐν-\n\nταῦθα ἔστηκε τὸ δεινόν, ἀλλ’ οὐδ’ ἐπ’ ἄλλην ἀκαιρίαν\n\n καλούμενος <ὁ θεὸς> ἔτι βοηθῶν συλλήψεται. διὰ\n\nἕν ἀνθρώπους εὐσεβεῖς ἐξέληται κινδύνων; καλόν γε\n\nεὐσεβείας τὰ παρόντα τεκμήριον. οὕτως ἡμῖν εἰσάπαξ\n\nκαθίστησι δυσμενῆ τὸν Πύθιον τὸ τούτῳ πεισθῆναι\n\nτήμερον, καὶ δέος ἐστὶν οὐ μικρὸν μὴ καὶ ἄλλο τι τῷ\n\n λοιμῷ προσγένηται καὶ τοῦτ’ ἀνίατον τῇ πόλει τῆς ἐκ\n\nΔελφῶν ἡμῖν ἀποκεκομμένης ἐλπίδος. \n\n \n\n \n\n\n\n \n\n\n\n 39. Καὶ μὴν κἀκεῖθεν, ὦ πολῖται, μάθοιτ’ ἂν ὡς\n\nοὐ δεῖ τούτῳ προσέχειν. ἐρωτῶ γὰρ αὐτὸν ἐναντίον\n\nὑμῶν· παῖδα ἕτερον ἐν παραβύστῳ θύσας νικήσεις τὸν\n\nἀντίπαλον; τίνα τοῦτον; πόθεν λαβών; τίνος δι-\n\nδόντος, 〈ὅπου γε οὐδένα〉 ὀνομάζει τὰ λόγια; \n\nπόσῳ δὲ δικαιότερον τὸν λαχόντα ἀπελθεῖν;",
        "29":"ἀλλ’\n\nἑτέρῳ τρόπῳ τὴν θεραπείαν εὑρήσεις; ἀλλ’ ὁ χρησμὸς\n\nτοῦτον εἶναί φησι μόνον. εἰ δὲ ἐνῆσαν πλείους, οὐκ\n\nἂν ἀπεκρύψατο τὴν ἀφθονίαν τῶν τῆς ἰάσεως ὁδῶν ὁ\n\nθεὸς οὐδ’ ἂν ἐγένετο χείρων τουτωνὶ τῶν ἰατρῶν οἱ \n\nφιλοτιμοῦνται τῷ πολυτρόπων μεμνῆσθαι θεραπειῶν,\n\nἀλλ’ εἶπεν ἂν ἐξαριθμῶν ὅτι ἢ τὸ ποιήσασιν ἢ τὸ ἤ,\n\nνὴ Δἵ, ἕτερον ἢ πάλιν ἄλλο τι ἢ τοῦτό γε αὐτὸ\n\nνῦν ἀνῃρημένον ὑπάρξει τὸν λοιμὸν διαφυγεῖν. ἀλλ’\n\nὁρᾶτε ὡς πάντα τἄλλα ἀφεὶς ἐν τούτῳ μόνῳ φησὶν \n\nεἶναι τὴν βοήθειαν τούτους, οἶμαι, θηρεύων ὡς ἂν\n\nκαὶ τῆς τοῦ λοιμοῦ γενέσεως ἐκ τούτων οὔσης, τοῦ\n\nμὲν εἰσηγουμένου καὶ προεμβάλλοντος, τοῦ παιδὸς δὲ\n\nἀκολουθοῦντος καὶ πειρωμένου μιμεῖσθαι. \n\n 41. Πῶς οὖν, φησίν, οὐκ ἐμὲ σφάττει; ὅτι δει- \n\nνοτερὸν ἡγεῖταί σοι τῆς σαυτοῦ τελευτῆς τὴν τοῦ\n\nπαιδός. βαρύτερον δὲ πᾶσιν ἀνθρώποις ἡ ἐν τῷ περι-\n\nεῖναι λύπη τοῦ θανάτου. διὰ τί οὗν, φησί, μὴ\n\n \n\n \n\n \n\n \n\n\n\n \n\n\n\nῥήδην εἶπε τὸν ἐμὸν θύειν; ὅτι τότε μὲν ᾔδει σε\n\nσυκοφαντήσοντα τὸ μαντεῖον [εἰπεῖν]· ἄνδρες πολῖ-\n\nται, ταῦτα ἐνθένδε κατεσκεύασται. ταῦτα οἱ\n\n φθονοῦντες, ταῦτα οἱ | τὴν ἐμὴν δόξαν οὐ\n\n φέροντες. ταῦτα οὐχ ὁ θεός, ἀλλὰ Δελφῶν οἱ\n\nπάντα ἀργυρίου ποιοῦντες.",
        "30":"διὰ τοῦτο τοὔνομα\n\nμὲν οὐκ εἷπε, τῷ κλήρῳ δὲ ταὐτὸν ἐποίησεν. ἢ σὺ\n\nνομίζεις οὐ τῇ ψήφῳ τοῦ θεοῦ καὶ τῇ γνώμῃ τὰ περὶ\n\nτοὺς κληρουμένους οὕτω γενέσθαι; τί οὖν βιάζῃ καὶ\n\n φιλονεικεῖς καὶ δυσσεβῆ τινα παλαιὸν μιμῇ τοξότην,\n\nὃν οἱ ποιηταί φασιν ἀντάρασθαι τῷ θεῷ τόξον; καὶ\n\nσὺ νῦν ἀνταγωνίζῃ τῷ μαντείῳ, διαφέρει δὲ τοσοῦτον\n\nὅσον ὁ μὲν αὐτὸς ἐμαίνετο μόνος, σὺ δὲ καὶ τὸν δῆ-\n\nμον ἀξιοῖς. ἢ ταῦτα, ὦ πολῖται, σωφρονούντων ἀνθρώ-\n\n πων; βουλεύεταί τις περὶ τῶν ἀνῃρημένων δέον προσ-\n\nθεῖναι τὸ ἔργον καὶ κατέχει λοιμὸν ὅν ἔχει λῦσαι καὶ\n\nτὰ ὦτα παραδίδωσι λόγοις ἀνθρώπων ἀκηκοὼς θείων\n\nλογίων καὶ βούλεται ἀπελθὼν οἴκαδε τοὺς αὑτοῦ νο-\n\n \n\n \n\n\n\n \n\n\n\nσοῦντας ἐπιδεῖν ἐξὸν ὑγιαίνοντας;",
        "31":"καὶ τί πρὸς αὐ-\n\nτοὺς ἐρεῖτε τοὺς ἐν ταῖς κλίναις, τοὺς περὶ τὰ φρέατα,\n\nτοὺς ἐν τῷ κακῷ, τοὺς καομένους; πάντως δὲ ἐπύθον-\n\nτο τὰ παρὰ τοῦ θεοῦ καὶ θαυμάζουσιν, ὡς εἰκός, ὅτι\n\nμήπω λέλυνται. τί οὖν ἐρεῖτε πρὸς αὐτοὺς ἔτι νο- \n\nσοῦντας ἢ τὸν μάγον καὶ τὰ παρὰ τοῦ μάγου καὶ ὧς\n\nἐπαγγέλλεται καὶ ὧς ἴσως τι πράξει; καὶ πῶς οἴσετε\n\nτῶν καμνόντων τὸν ὀδυρμόν; τὸν τοῦ γόητος περὶ\n\nπλείονος ὧν ἐγεννήσατε πεποιῆσθαι δόξετε. \n\n 44. Ὁρῶ τοὺς πολλοὺς ὑμῶν, ὦ πολῖται, μελανει- \n\nμονοῦντας, τὸν μὲν ἐπ’ ἀδελφῷ, τὸν δὲ ἐπὶ γυναικί,\n\nτὸν δὲ ἐπὶ τέκνῳ, τὸν δὲ ἐπὶ τούτοις ἅπασι. βούλεσθε\n\nοὖν τούς τε οὔπω θρηνοῦντας ταὐτὰ παθεῖν τοῖς τε\n\nἤδη πεπληγμένοις προστεθῆναι μείζω; μή, πρὸς τῶν\n\nπολλῶν τάφων, ἀλλ’ ἐλεήσατε μὲν τοὺς ἀσθενοῦντας, \n\nἐλεήσατε δὲ τοὺς οὔπω. ἥξει γάρ, ἥξει βαδίζον τὸ κα-\n\nκὸν ἐφ’ ἅπαντας, | ἂν μὴ σταθῇ τῷ ξίφει. οὐδὲν \n\nδεινὸν οὐδ’ ἐλεεινὸν ὁ μάγος πείσεται μετὰ τῶν πολ-\n\nλῶν πατέρων ζητῶν τὸν ἑαυτοῦ οὐδ’ ἂν δίκαιος εἴη\n\nπρὸς ἡμᾶς λέγειν· σώσατε τὸν ἐμόν, τοὺς ὑμετέ- \n\n \n\n \n\n \n\n\n\n \n\n\n\nῥοῦς πρόεσθε. ταῦτα γὰρ αἰτεῖ, κἂν τὰ ῥήματα φεύ-\n\nγῃ.",
        "32":"ἔδει δὲ τούτων οὐδενός, εἴπερ ἅ φησι καὶ\n\nὑπισχνεῖται, ταῦθ’ ὧς ἀληθῶς ἐδύνατο. τί γὰρ ἐκώ-\n\nλυεν, εἰπέ μοι, πρὶν εἰπεῖν τι, πρὶν ὑποσχέσθαι, συν-\n\n ἅψαι τῷ κλήρῳ τὴν ἴασιν καὶ τὸν τῶν λόγων τού-\n\nτων καιρὸν τῆς τοῦ λοιμοῦ ποιῆσαι λύσεως, εἶθ’ οὕτω\n\nθύειν κωλύειν ὡς ἂν οὐκέτ’ οὔσης ἀνάγκης;",
        "33":"ἀλλ’\n\nοὐκ ἐνῆν οὕτως ὀξέως, ἀλλὰ διὰ χρόνων. οὐκοῦν\n\nκἂν μέλλῃς οὕτω λύειν, θῶμεν γάρ, εἰ καὶ σφόδρα\n\n τοῦτο ἠλίθιον, οὐκ ἴσα ἀντ’ ἴσων δίδως. ποῦ γὰρ ἴσον\n\nἤδη παῖδας ὑγιαίνοντας ἰδεῖν ἢ τοῦτ’ αὐτὸ μετὰ πολ-\n\nλοὺς θανάτους λαβεῖν; τὸ δὲ ἀγανακτεῖν οὕτω πολίτην\n\nἡμέτερον, εἴ τι χρήσιμος ἔσται διὰ τοῦ παιδὸς τῇ πό-\n\nλει, πῶς ἀνεκτόν;",
        "34":"τούτων ἕκαστος, εἰ τὸν υἱὸν\n\n ὑπὸ τοῦ κλήρου κατειλημμένον ἑώρα τὸν ἑαυτοῦ, ἴσως\n\nμὲν οὐδ’ ἂν ἐδάκρυσεν· εἰ δ’ οὖν, ἀλλὰ κἂν ἡδονὴν\n\nἴσως εἶχέ τινα τῇ λύπη κεκραμένην, εἰ τοιαύτην εἰσφο-\n\nρὰν εἰσέφερε τῇ πόλει. ὁ δὲ ἀγανακτεῖ καὶ τὴν λει-\n\nτουργίαν οὐ φέρει καὶ λοιδορεῖται τοῖς θεοῖς καὶ μο-\n\n νονοὺ κατασκάπτει τοὺς νεώς. καὶ οἱ μὲν τὰ μέγιστα\n\nἡμᾶς ἀγαθὰ εἰργασμένοι τὴν ἡσυχίαν ἦγον ἄν, ὁ δὲ\n\nπονηροῖς φαρμάκοις τὸν ἑαυτοῦ κατατρίψας βίον, ὥσπερ\n\n \n\n \n\n \n\n\n\n \n\n\n\nτις τύραννος, ὑποχωρεῖν ἀξιοῖ ταῖς ἡδοναῖς ταῖς ἑαυ-\n\nτοῦ τὴν κοινὴν ἀσφάλειαν.",
        "35":"διὰ τί; διὰ τὰ πολλὰ\n\nτρόπαια καὶ τὰ αἰχμάλωτα σώματα καὶ ναῦς καὶ λιμέ-\n\nνας καὶ τόπους; καίτοι κἂν εἰ πάντα ταῦτα ἦν, οὐδ’\n\nἂν οὕτως εἰκότως ἀπῄτει χάριν τὸ μηκέτ’ εἶναι τὴν \n\nπόλιν. εἰ δὲ μὴ στρατηγοῖς μηδ’ ἀριστεῦσι μηδ’ οἱ\n\nμεγίστων ἡμᾶς ἐξείλοντο κινδύνων ἔδοτ’ ἂν τοιαύτην\n\n| τιμήν, πῶς τῷ γόητι δώσετε;",
        "36":"οὐ φέρεις τὴν \n\nτοῦ παιδὸς σφαγήν; εἰ δὲ ἀνὴρ γενόμενος ὅπλα λαβὼν\n\nἔπεσεν ὑπὲρ τῆς αὑτοῦ μαχόμενος, οὐδὲ τότ’ ἂν ἤνεγ- \n\nκἀς; ἀλλ’ οἵ γε ἄλλοι πατέρες τοὺς οὕτω τεθνεῶτας\n\nἔθαπτον σεμνυνόμενοι. καί πού τις καὶ στρατηγὸς τοὺς\n\nαὑτοῦ παῖδας ἀγαγὼν ἐπὶ τὴν μάχην νεκροὺς ἐπαν-\n\nῆλθε κομίζων καὶ οὔτε τὴν πάλιν οὔθ’ αὑτὸν οὔτ’\n\nἐκείνους ἐμέμψατο. σὺ δ’ ἂν τοὺς σαυτοῦ παρῄνεις \n\nοἴκοι μένειν καὶ φεύγειν μᾶλλον ἀστρατείας γραφὴν\n\nἢ τραύματα ὑπομεῖναι. ταχύ γ’ ἂν οὗτος, εἰ μεγαλο-\n\nψυχίαν πατρὸς ὁ χρησμὸς ἐκάλει, πρὸ τῶν ἄλλων\n\nἀναπηδήσας ἐπέδωκε τὸν υἱόν, ὅς οὐδὲ τὸν κλῆρον\n\nἀνέχεται. \n\n 50. Εἰ μὲν οὖν μὴ μάγος ἦσθα, παρεμυθούμην\n\nἄν σε λόγοις οἷς κἂν ἄλλον πατέρα, ὅτι, ὦ φίλτατε,\n\n \n\n \n\n \n\n\n\n \n\n\n\nνόμιζέ σοι τὸν υἱὸν ἐν τῷ λοιμῷ τεθνάναι, νό-\n\nμιζε πρὸ τοῦ λοιμοῦ. λογίζου πόσους ἰσήλικας\n\nτούτῳ χθὲς ἐξηνέγκαμεν. τί δ’, εἰ ἔτι δυσχερέ-\n\nστερον αὐτῷ τῆς νῦν τελευτῆς ὁ μετὰ ταῦτα\n\n εἶχε βίος; ἐστεμμένος ἄπεισιν ἄμα σπονδῇ καὶ\n\nεὐχαῖς μέγαν ὑπὲρ ἑαυτοῦ καταλιμπάνων λό-\n\nγον.",
        "37":"ταυτὶ μὲν ἂν καὶ πολλὰ τοιαῦτα διῆλθον, εἰ\n\nμηδὲν τῶν ἄλλων διέφερες, νῦν δὲ ἄκουσον ἅ μοι\n\nδίδωσι λέγειν ἡ σὴ τέχνη· τί δέδοικας, ὦ μάγε; τί\n\n κλαίεις; ἔξεις καὶ μετὰ τὴν σφαγὴν τὸν υἱόν. ὑπακού-\n\nσεταί σοι καλοῦντι, φανεῖται, διαλέξεται, συνδιατρίψει\n\nτὰς νύκτας, ἦ πού σοι καὶ διακονήσει τῶν ἄλλων\n\nπροθυμότερον εἰδώλων. μὴ τοίνυν ἄσχαλλε μετὰ τῆς\n\nπόλεως καὶ αὐτὸς ἰδίᾳ κερδαίνων. \n\n \n\n \n\n \n\n"
    },
    "work":"declamationes 41",
    "original-urn":"urn:cts:greekLit:tlg2200.tlg00541.opp-grc1",
    "edition":"Libanius, Declamationes 41"
}
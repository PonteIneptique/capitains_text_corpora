{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00530.opp-grc1-simple",
    "text":{
        "0":"\n\n \n\n XXX. \n\n Φθονερὸς τοῦ γείτονος αὐτοῦ πλουτήσαντος\n\nἐξαίφνης ἑαυτὸν προσαγγέλλει. \n\n ἀλλ’ εἰ καὶ καλῶς οἴεται τὸ δαιμόνιον RIV 159\n\nεὑρηκέναι δι’ ὅτου ζῶν ἀνιάσομαι τῷ γείτονι μὲν τοσ- 4\n\n \n\n Cr = Codex Hierosolymitanus S. Crucis 57 \n\n Η = Hierosolymitanus S. Sepulcri 107 \n\n V = Vaticanus gr. 940 \n\n Μο = Monacensis gr. 113 \n\n Β = Barberinus II 41 \n\n Ρ = Parisinus gr. 2998 \n\n Μ = Marcianus gr. 439 \n\n La = Laurentianus LVII 44 \n\n Vi = Vindobonensis philos. et philol. IV 82 \n\n CI = Berolinensis gr. 195 olim Claromontanus \n\n Va = Vaticanus gr. 82 \n\n \n\n \n\n \n\n\n\n \n\nοῦτον πλοῦτον δεδωκός, ἐμὲ δὲ ἐν τῇ πενίᾳ τετηρη-\n\nκός, ὅμως ἐξεύρηταί μοι σοφώτερόν τι τῆς ἐκεῖθεν\n\nμηχανῆς, κἂν ὑμεῖς ἐθελήσητε συναγωνίσασθαι καὶ\n\nδοῦναι τοῦτο ἐφ’ ὅπερ ἥκω, λέλυταί μοι τὸ λυπηρὸν\n\n καὶ τὴν ἐπηρεάζειν βουλομένην νενικήκαμεν Τύχην.\n\nτὸ γὰρ ἐκ τοῦ νόμου κώνειον τοῖς πράττουσι κακῶς\n\nὑμῶν διδόντων εἰ πίοιμι, μετὰ τοῦ βίου καὶ τῆς ἀθυ-\n\nμίας ἀπαλλάξομαι.",
        "1":"οἶδα μὲν οὖν ὅτι, κἂν μὴ τύχω\n\nτοῦ φαρμάκου, τῇ λύπῃ γε ἀντὶ τοῦ φαρμάκου χρήσο-\n\n μαι, διαφέρει δὲ τοσοῦτον ὅσον τὸ μὲν ταχὺ καὶ τή-\n\nμερον ἀποθανεῖν παρέχει καὶ τὸ λίαν ὀξέως χαρίζεται,\n\nτῆς δὲ ἀνέχεσθαι δεῖ τὸ σῶμα κατὰ μικρὸν δαπανώσης\n\nκαὶ ποιούσης τὴν δυστυχίαν μακράν. ὥσπερ οὖν ἕκα-\n\nστος ὑμῶν, εἰ τελευτᾶν ἀναγκαῖον εἴη, βούλοιτ’ ἂν ὧς\n\n τάχιστα ἀφεῖναι τὴν ψυχὴν ἢ χρόνον ὧς πλεῖστον ἐν\n\nἀλγηδόσι κατασαπεὶς ὀψέ ποτε ἀπελθεῖν, οὕτω καὶ\n\nαὐτὸς τὴν διὰ τοῦ κωνείου προτίθημι τελευτὴν τῆς\n\n ἐκ | τοῦ λυπεῖσθαι συμβησομένης. ὑμεῖς δὲ μὴ\n\nγένησθε χαλεποὶ πρὸς τὴν δόσιν, ἀλλ’ ἐπειδὴ τῷ γεί-\n\n τονι γέγονεν ὁ πλοῦτος παρὰ τῆς Τύχης, ἐμοὶ παρ’\n\nὑμῶν ὁ θάνατος. \n\n \n\n \n\n\n\n \n\n 3. Εἰ μὲν οὖν ἐσωφρόνουν ἄπαντες οἱ πλησίον\n\nοἰκοῦντες ἐκείνου τοῦ πρῴην μὲν ἡμῖν ἐοικότος, νῦν\n\nδὲ ἐξαίφνης εὐδαίμονος, πολλοὺς ἂν ἑωρᾶτε ταὐτὰ\n\nποιοῦντας ἐμοὶ καὶ τῶν ἴσων χρῄζοντας τυχεῖν καὶ\n\nδεομένους ἀποθανεῖν· ἐπεὶ δὲ λίαν ἀναισθήτως ἔχουσι \n\nκαὶ πρὸς γείτονος εὐτυχίαν οὐ μεμαθήκασιν ἀλγεῖν,\n\nἀλλ’ ἐν ἴσῳ τοῖς ἀνδραπόδοις στέργουσιν ὁρῶντες\n\nἕτερον τοσαῦτα κεκτημένον, ἐγὼ πρόσειμι μόνος, ὃν\n\nοὐκ ἐᾷ τὸ φρόνημα τὰς τῶν πλησίον εὐπραξίας ἐνεγ-\n\nκεῖν, ἵν᾿, ἐπειδὴ λείπομαι τοῦ πεπλουτηκότος χρήμασιν, \n\nἀμείνων φανῶ τῶν ἄλλων τῷ μὴ δύνασθαι ζῆν.",
        "2":"ὁρῶ\n\nμὲν οὖν πολλοὺς τῶν περιεστηκότων κακίζοντάς μου\n\nτὴν φύσιν καί τινος ἤκουσά που λέγοντος· τοῦτον\n\nἔδει κηρύττειν τὸ νόσημα τῶν τρόπων, ὄν, εἰ\n\nκαί τις ἄλλος προὔφερεν, ἀγανακτεῖν ἐχρῆν \n\nκαὶ δοκεῖν ὑβρίσθαι; περὶ ὧν ἐγὼ τοσοῦτον εἴποιμ’\n\nἂν ὅτι τούτων οἱ μὲν ὄντως οὕτως ἔχοντες ἐλεεινοὶ\n\n \n\n \n\n\n\n \n\nτῆς νωθείας καὶ νεκροῖς ἐοικότες, ἀκίνητοι τὴν γνώ-\n\nμην, οὐ πληττόμενοι τοῖς ἑαυτῶν κακοῖς, ἀτεχνῶς\n\nλίθινοί τινες, περὶ ὧν ἡ καλὴ παροιμία βοῦς ἕβδο-\n\nμος, οὗτοι μὲν οὖν, ὅπερ ἔφην, ἄξιοι δακρύων, οἱ δ’\n\n ἀγανακτοῦντες μέν, ὥσπερ ἐγώ, κρύπτοντες δὲ τὸν\n\nτρόπον καὶ βουλόμενοι νομίζεσθαι μὲν ὅπερ οὔκ εἰσι,\n\nμὴ δοκεῖν δὲ ὅπερ εἰσίν, οὗτοι μισοῖντο μὲν ἄν, ὅτι\n\nμὴ συζῶσιν ἀδόλως, ἀλλ’ ἐν πεπλασμένῳ τῷ σχήματι,\n\n καὶ αὐτοὶ δ’ ἂν ἐλεοῖντο δικαίως, | εἰ τῷ γεν-\n\n ναίῳ τῆς φύσεως αἰσχύνονται δέον ἀγάλλεσθαι. \n\n 5. Ἐγὼ δὲ ἄδικος μὲν οὔκ εἰμι, πόθεν; τοῖς θεοῖς\n\nδὲ ἀδικίαν ἐγκαλῶν οὐκ ἐπαυσάμην, οἳ καθάπερ ἀκρό-\n\nπολιν τύραννοι κατειληφότες οὐδὲν ἴσον περὶ τῶν\n\nἀνθρωπίνων φρονοῦσι τοὺς μὲν ποιοῦντες ἀθλίους,\n\n τοὺς δὲ εὐδαίμονας. ἔδει δὲ μὴ μόνον αὐτοὺς εἶναι\n\n \n\n \n\n \n\n \n\n \n\n\n\n \n\nκυρίους ἐξ οὐρανοῦ τὰ τῇδε στρέφειν. ἀλλὰ καὶ τοῖς\n\nἠδικημένοις τῶν ἀνθρώπων λόγον ἐν δικαστηρίοις\n\nὑπέχειν, καὶ οὐκ ἄν, ὥσπερ νῦν, ἐτόλμων τὸ παραστάν.\n\nνῦν δὲ ἐν τοῖς ἡμετέροις τρυφῶσι κακοῖς πᾶν τὸ δί-\n\nκαιον ἀνελόντες.",
        "3":"φέρε γάρ, εἴ πως αὐτοὺς ἐδυνήθην \n\nδεῦρο καταγαγὼν διαλεχθῆναι βραχέα, τί ἂν ἀπεκρί-\n\nναντο; ὑμεῖς οἱ τιμᾶσθαι βουλόμενοι καὶ θυ-\n\nσιῶν ἀπολαύειν ᾠήθητε χρῆναι καὶ τὸ τῶν\n\nἀνθρώπων ποιῆσαι γένος εἴτε πηλῷ χρησάμε-\n\nνοι πρὸς τὴν ποίησιν εἴθ’ ὅτῳ δήποτε ἄλλῳ. \n\nτέ οὖν μαθόντες εὐθὺς ἠδικεῖτε περὶ τὰ πλατ-\n\nτόμενα τὸν μὲν μείζω δημιουργοῦντες, τὸν δὲ\n\nἐλάττω, τὸν μὲν ἰσχυρόν, τὸν δὲ ἀσθενῆ, τὸν\n\nμὲν βραδύν, τὸν δὲ ποδώκη, τὸν μὲν ὥρᾳ λαμ-\n\nπρόν, ἕτερον δὲ ἄμορφον;",
        "4":"ἀλλ’ ἀφίημι ταῦτα καὶ \n\nμὴ ἔστωσαν εὐθύναι τῶν περὶ τὰ σώματα. τί οὗν ἐγκα-\n\nλέσαι τις ἄν, ὦ βουλή, μάλιστα, καὶ τί τὴν πολλὴν\n\n \n\n \n\n \n\n\n\n \n\nἀδικίαν ἔχει καὶ μέμψιν; ὅτι κατασκευάσαντες ἡμῖν\n\nοὕτω τά τε σώματα καὶ τὸν βίον ὥστε καὶ] χρημάτων\n\nδεῖν εἰς σωτηρίαν, οἰκίας, ἐσθῆτος, διακόνων, ὑποζυ-\n\nγίων, σκευῶν, ἀργυρίου, χρυσίου τοῖς μὲν πολλὰ\n\n ταῦτα καὶ μεγάλα νέμουσι, τοὺς δ’ ἐν ἀχρηματίᾳ ζῆν\n\nἀναγκάζουσιν. εἶτ’ ὄνομα μὲν κοινὸν ἐλεύθεροι, τὰ δὲ\n\nἔργα τῶν μὲν ἃ δεσποτῶν ἐστι, τῶν δὲ ἃ δούλων.\n\n",
        "5":"διὰ τί οὐ δύο χεῖρες ἅπασιν, οὐ | πόδες δύο,\n\nοὐκ ὧτα καὶ ὀφθαλμοὶ τοσοῦτοι; τί ποτ’ οὖν μὴ μιᾷ\n\n φύσει μίαν ἐπέστησαν τύχην; ἆρ’ οὐ πολλῷ μετριώ-\n\nτερον κέχρηνται τοῖς θηρίοις ἢ ἡμῖν; οὐ λέων λέοντος\n\nεὐπορώτερος, οὐ λύκου λύκος, οὐ τῶν ἄλλων οὐδὲν\n\nοὐδενός. πάντα ἐν ὄρεσι καθεύδει, πάντα τοῖς αὐτοῖς\n\nτρέφεται, πάντα ὕδωρ πίνει. κοιναὶ μὲν πηγαί, κοινοὶ\n\n δὲ ποταμοί. πένεσθαι δὲ καὶ πλουτεῖν παρ’ ἐκείνοις\n\nοὐκ ἔστι, διόπερ οὐδὲ φθονεῖν.",
        "6":"τὰ δὲ ἡμέτερα πῶς;\n\nἩράκλεις, τῆς ἀνωμαλίας. ὁ δεῖνα πλούσιος καὶ χρυσὸς\n\nἔνδον πολύς, ἕτερος ἐνδεὴς καὶ περὶ τῶν ἀναγκαίων\n\nἡ φροντίς. ἔπειθ’ οὗτος αὐτὸς ἐξαίφνης εὔπορος,\n\n \n\n \n\n\n\n \n\nἄλλος δὲ πένης ἔτι. διὰ τί; πολλάκις γὰρ ἐρήσομαι.\n\nοὐ τὴν αὐτὴν οἰκοῦσι πόλιν; οὐκ ἐν τοῖς αὐτοῖς ζῶσι\n\nνόμοις; οὐ τὴν αὐτὴν ἐπέρχονται γῆν; οὐ τοῦ αὐτοῦ\n\nμετέχουσιν ἀέρος;",
        "7":"καὶ τί λέγω πολίτας; ἐν τοῖς\n\nγένεσιν ἡ Τύχη τοιαῦτα νεανιεύεται, καὶ τὸ μὲν αἷμα \n\nταὐτόν, τὰ ὄντα δὲ οὐκ ἴσα, ἀλλ’ οὕτω τοὺς μὲν αἴρει,\n\nτοὺς δὲ καθαιροῦσα τέρπεται ὥσθ’ οἶ τοῦ δεῖνος οἰ-\n\nκέται τῶν οἰκείων ἐκείνου σεμνότεροι καὶ οἶ μὲν ἐπ’\n\nἄκρων πορεύονται δακτύλων, οἱ δὲ ἐπτήχασιν.",
        "8":"ἡ\n\nδὲ δὴ τῶν δικαιοτάτων νομοθεσία θεῶν καὶ περὶ τὴν \n\nφύσιν τῆς γῆς τοιαῦτα πλημμελεῖ. ἡ μὲν γὰρ χρυσῖτις,\n\nἀργυρῖτις δὲ ἄλλη, παρὰ δὲ τῆς οὐδ’ ἂν σίδηρον λά-\n\nβοις. ἡ μὲν πολύπυρος, ἡ δὲ πολύοινος, οἱ δέ τινες\n\nοἰκοῦσι πέτρας. ἐῶ τὴν γῆν. ἤδη τινὲς ἔμποροι δύο\n\nμιᾶς ἐπιβάντες νεώς, ὁ μὲν ἐπανῆκεν εὐδαίμων, ὁ δὲ \n\nσὺν ἐλάττοσιν ἢ μεθ’ ὅσων ἐξέπλευσεν. ὅστις οὖν\n\nοὕτω κακοῖς κεχρημένος προστάταις ἀγανακτεῖ, νοσεῖ\n\nτὴν ψυχὴν οὗτος λυπούμενος ἐφ’ οἷς ἄξιον; \n\n 12. Δοκιμασταὶ γάρ εἰσι τῶν πραττομένων\n\n \n\n \n\n \n\n \n\n\n\n \n\nοἱ θεοὶ καὶ τοὺς χρηστοὺς ἀμείβονται πλούτῳ\n\nκαὶ τοὺς πονηροὺς κολάζουσι πενίᾳ. καὶ μὴν\n\n ἐνταῦθά | γέ ἐστι τῆς ἀδικίας ὁ κολοφών.\n\nὁρᾶτε τοὺς πονηροὺς εὖ πράττοντας, οὐ τοὺς βελτί-\n\n στους ἀτυχοῦντας; πόσοι μὲν ὑβρισταὶ καὶ μοιχοὶ καὶ\n\nπατραλοῖαι καὶ φονεῖς καὶ προδόται ζάπλουτοι; πόσοι\n\nδὲ μέτριοι καὶ χρηστοὶ καὶ δίκαιοι καὶ θεοὺς φοβού-\n\nμενοι καὶ φίλους αἰσχυνόμενοι καὶ νόμοις πειθόμενοι\n\nκαὶ πατρίδος κηδόμενοι μόλις ἔχουσιν ὅσον ἀποζῆν;\n\n",
        "9":"τί <δὲ> δεῖ πόρρωθεν ἀποδεικνύναι τὸν λόγον;\n\nὑμεῖς, ὦ πεντακόσιοι, φαίητ’ ἂν εἶναι πονηροὶ καὶ\n\nπολλὰ ποιεῖν ὧν οἱ νόμοι κωλύουσι καὶ δίκην ὀφεί-\n\nλειν τοῖς θεοῖς; οὔθ’ ὑμεῖς εἴποιτ’ ἂν ἐγώ τε ὑμῖν οὐ\n\nσύνοιδα. τί οὖν; ἀπὸ σεμνῶν ἅπαντες οἰκιῶν ἥκετε\n\n νῦν καὶ πάλιν ἀναστάντες ἐπὶ τρυφὴν βαδιεῖσθε; ἀλλ’\n\nἔγωγε πολλοῖς ὑμῶν οἶδα μίαν οὖσαν καταφυγὴν τὸν\n\nἐνθένδε μισθόν.",
        "10":"πῶς οὖν τοῖς ἐπιεικέσι τὰ βελτίω\n\nκαὶ τοῖς μὴ τοιούτοις τὰ χείρω; πῶς δ’ οὐκ ἀνάγκη\n\nδυοῖν θάτερον, ἢ μὴ εἶναι τοὺς λεγομένους θεούς,\n\n κρατεῖν δὲ ἀντ’ ἐκείνων ταὐτόματον ἢ τῆς ἐκείνων\n\n \n\n \n\n \n\n\n\n \n\nἀρχῆς ἀπεῖναι τὸ τοῦ δικαίου μέρος; ἃ παιδίον μὲν\n\nὧν ἔτι καὶ ἐν γάλακτι μήτ’ ἀκούων μήτε μανθάνων\n\nἐκέρδαινον τῇ διὰ τὸν χρόνον ἀγνοίᾳ, φοιτῶν δὲ εἰς\n\nδιδασκάλου καὶ συνιεὶς ἤδη τί πλοῦτος, τί πενία καὶ\n\nπυνθανόμενος δαιμόνων γνώμῃ τὰ τῶν ἀνθρώπων \n\nἄγεσθαι τῆς λύπης ἐδεχόμην ἀρχήν.",
        "11":"ἑώρων γὰρ\n\nτοῖς συμφοιτηταῖς ἐσθῆτα βελτίω καὶ βιβλία λαμπρό-\n\nτερα καὶ τὴν ψυχὴν ἀπῄειν πεπληγμένος. ἤκουον διη-\n\nγουμένων ἑστιάσεις πολυτελεῖς. πάλιν ἐπληττόμην. γά-\n\nμου καιρὸς ἧκεν, ὧς οὐκ ὤφελεν. ἐγάμουν ὡς οὐκ \n\nἔδει. νομίζων γὰρ ὥσπερ ἑτέροις φορὰν ἀγαθῶν ἔσε-\n\nσθαί μοι τὸ πρᾶγμα συμφορὰν ᾐσθόμην προσθέμενος,\n\nλύσας δ’ οὐδὲν τῶν κακῶν. ἔδει γὰρ χωρὶς μὲν ἀλγεῖν\n\nἐπὶ ταῖς τῶν ἀνδρῶν εὐτυχίαις, χωρὶς δὲ τῷ Ι \n\nτῆς ἐμῆς γυναικὸς ἑτέρας εὐπορωτέρας ὁρᾶσθαι.",
        "12":"πά- \n\nλῖν οὖν ἐνταῦθα τοῖς θεοῖς ἐνεκείμην· ὦ Ζεῦ καὶ\n\nἭλιε καὶ Γῆ καὶ Ἥρα καὶ Δήμητερ, ὁ δεῖνα\n\n \n\n \n\n\n\n \n\nτῶν πολλῶν εἷς ὢν πρὶν ἢ γῆμαι μετὰ τὸν ὑμέ-\n\nναιον ἐν τοῖς εὐπόροις, ἐγὼ δὲ οἶος πρὸ τοῦ,\n\nτί τῶν περὶ τὸν γαμήλιον ἐλλελοιπώς; οὐχ ἧψα\n\nδᾷδας; οὐκ ἐστεφανωσάμην; οὐκ ἔθυσα κατά\n\n δύναμιν; οὐχ εἱστίασα τοὺς φίλους; ποῖ δή μοι\n\nταῦτα οἴχεται καὶ παρανάλωται; \n\n 17. Τοσαύταις τοίνυν, ὦ βουλή, βαλλόμενος καὶ\n\nτιτρωσκόμενος ἀλγηδόσιν ἀντεῖχον ὅμως καὶ διεκαρτέ-\n\nρουν ἐξ ἑνός μοι μόνου παραμυθίου. τί δὲ τοῦτο ἦν;\n\n ἦν μοι γείτων ἐοικὼς μὲν κατὰ τοὺς τρόπους, οὐ\n\nδιεστηκὼς δὲ κατὰ τὴν τύχην, ταὐτὰ λυπούμενος, ἀπὸ\n\nτῶν αὐτῶν ἀγανακτῶν. γινόμεθα συνήθεις τῇ τε ἄλλῃ\n\nκαὶ τῷ πλησίον οἰκεῖν. κοιναὶ μὲν ἡμῖν πρόοδοι, κοι-\n\nναὶ δὲ διατριβαί, κοινὰ δὲ λουτρά, κοιναὶ <δὲ>\n\n \n\n \n\n \n\n \n\n\n\n \n\nπέζαι, καὶ σὺν ἀλλήλοις εἰς ἀγορὰν ἐνεβάλλομεν, εἰς\n\nἐκκλησίαν ἐφοιτῶμεν, ἀνεστρέφομεν οἴκαδε. ταῖς νου-\n\nμηνίαις νόμῳ μὲν πόλεως ἐθύομεν, νοῦν δὲ οὐκ ἔχειν\n\nἠπιστάμεθα τὴν θεραπείαν. ἐπὶ δεῖπνον ἄκλητοι παρ’\n\nἀλλήλους ἐχωροῦμεν. νοσοῦντι παρεκαθήμην. τῶν αὐ- \n\nτῶν ἀρρωστῶν ἀπέλαυον. ἤδη λόγος ἦν ἐν τῇ πόλει τῆς\n\nἡμετέρας συνηθείας· εἰς τοσοῦτον ἀφῖκτο.",
        "13":"δι’ ἐκεῖνον\n\nἐγὼ τὸν ἄνθρωπον οὐ πάλαι τὸ κώνειον ᾔτησα. ἐπειδὴ\n\nγὰρ ἀπηλλάγημεν ἐκ τῶν ἐκκλησιῶν καὶ τῆς ἀγορᾶς\n\nἰδόντες τὸν μὲν στρατηγὸν ᾑρημένον, τὸν δὲ πρεσβευτὴν \n\nκεχειροτονημένον, τὸν δὲ σιτώνην, τὸν δὲ βοώνην, τὸν\n\nδὲ ἐστεφανωμένον, τὸν δὲ εἰκόνος τετυχηκότα ἀμθρώ-\n\nπους ἀπ’ ἐργαστηρίων ἐκπεπηδηκότας, γναφέας καὶ βυρ-\n\nσοδέψας καὶ τέκτονας, στένοντες μὲν ἀπεχωροῦμεν, μεμ-\n\nφόμενοι τῷ δήμῳ, καταρώμενοι τοῖς λέγουσιν αὐτοῖς ἐν \n\nοἷς εὐδαιμονίζομεν | τοὺς παρὰ τὴν ἀξίαν εὖ πράτ- \n\nτοντας, ἀγχόμενοι, πολὺν δὲ χρόνον ἄφωνοι μένοντες\n\nκαὶ κρατοῦντες τοῦ μηδὲ ἐσθίειν, ὀψέ ποτε βλέποντες\n\n \n\n \n\n \n\n\n\n \n\nεἰς ἀλλήλους ἀνεφέρομεν.",
        "14":"καὶ ἐμὲ μὲν ἔπειθε ζῆν\n\nἡ ἐκείνου ταπεινότης, ἐκεῖνον δὲ τὸ μὴ τῶν ἐκείνου\n\nτἀμὰ γεγονέναι βελτίω, καὶ φθειρόμενοι τοῖς ἑτέρων\n\nἀγαθοῖς ἀμφότεροι τοῖς ἀλλήλων ἐσωζόμεθα κακοῖς.\n\n ἐγγύθεν γὰρ ἦν τὸ κουφίζον, πενία γείτονος. ἔστιν\n\nἀργύριόν σοι; πολλάκις ἠρόμην. ὁ δὲ ἀπέφησε. τοῦτό\n\nμε εὔφρανε. σοὶ δ’ ἔστι; πάλιν ἐκεῖνος ἤρετο. μόλις,\n\nἔφην, ὀβολός. κἀκείνῳ τοῦτο ἥδιστον. ᾔδειμεν γὰρ\n\nὧς, ἕως ἂν ὦμεν ὅμοιοι τὴν τύχην, καὶ φίλοι, πλοῦ-\n\n τος δ’ ὑπεροψίαν ἐμποιῶν κινεῖν φιλίας πέφυκε. καὶ\n\nτοῦτ’ ἦν ἄρα τὸ λεγόμενον ἰσότης φιλότης, τὸ μη-\n\nδαμῆ τὸν ἕτερον ὑπεραίρειν θατέρου.",
        "15":"μέχρι μὲν\n\nοὖν ἐδόκει τοῖς θεοῖς περιεῖναί με, καὶ τῷ γείτονι\n\nτὸν ἔμπροσθεν ἐτήρουν βίον· ἐπεὶ δὲ περὶ τἀκείνου\n\n καινοτομοῦσιν, ἐμοὶ παραινοῦσιν ἀποθανεῖν. χωρούν-\n\nτων γὰρ ἡμῖν, ὡς ἔφην, τῶν πραγμάτων πρῴην, ὦ\n\nβουλή, τῷ πένητι καὶ φίλῳ, — πῶς εἴπω; πῶς διεξ-\n\n \n\n \n\n \n\n \n\n \n\n \n\n\n\n \n\nἔλθω; πῶς ἀρκέσω διηγήσει πικρᾷ; τρόμῳ κατείλημ-\n\nμαι καὶ λειποψυχῶ καὶ κατατείνομαι καὶ πάσχω δει-\n\nνότατα ἀνθρώπων. ὧν γὰρ ὅπως ἔξω γενοίμην, ἀποθα-\n\nνεῖν βούλομαι, ταῦθ’ ὅπως ἀποθανεῖν μοι γένοιτο,\n\nλέγειν ἀναγκάζομαι — πρῴην τοίνυν, — δεῖ γάρ με \n\nκαὶ τοῦθ’ ὑπομεῖναι, διηγεῖσθαι ταῦτα ἃ μηδ’ ἂν\n\nἀκούων ἤνεγκα — ἐξελθὼν ἴωθεν καὶ κεκλεισμένας ἰδὼν\n\nτὰς τοῦ γείτονος θύρας οὐκ εἰωθὸς ὂν προσελθὼν\n\n<καὶ> κρούσας ἐκάλουν. ὡς δ’ οὐδεὶς ὑπήκουε,\n\nσφόδρα κόπτων καὶ βοῶν μόλις ἤκουσα παρά του τῶν \n\nἔνδον ἀπιέναι, δεῖν γὰρ ἐκεῖνον εἴσω μένειν. τί τοῦ-\n\nτο; ἔφην. ἀρρωστεῖ; πῶς οὖν οὐκ εἰσκαλεῖ; χα-\n\nλεπόν τι συμβέβηκεν ἔτερον; | οὔκουν ὁ \n\nκαιρὸς φίλου; τὴν γυναῖκα πλημμελήσασαν\n\nἐπανορθοῖ πληγαῖς; πολλάκις τοῦτ’ ἐν ὀφθαλμοῖς \n\nἡμῶν πέπρακται.",
        "16":"κρεῖττον ἦν τὸ πρᾶγμα λογισμῶν\n\nκαὶ ἀπιὼν ᾠχόμην, ὁ δὲ ἔνδον ὁ μακάριος ἐδέχετο τὰ\n\nδῶρα τῆς Τύχης. καὶ τοῦτ’ ἦν πολλὰς ἐφεξῆς ἡμέρας\n\n \n\n\n\n \n\nὥστε με ἀπορεῖν καὶ σπαράττεσθαι πανταχῆ τῇ γνώμῃ\n\nστρεφόμενον. ὡς δὲ ἐξῆλθέ ποτε φαιδρὸς καὶ μειδιῶν\n\nκαὶ φέρων ἐπὶ τοῦ προσώπου τῶν ἔνδον ἀγαθῶν σύμ-\n\nβολον, προσδραμὼν ἐγὼ καὶ ζητῶν ἐφ’ ὅτῳ κρύψειεν\n\n ἑαυτόν, σαφὲς μὲν ἤκουον οὐδὲν οὐδέπω, τὸν δ’ ἄν-\n\nθρωπον πολλοῖς εὕρισκον τεκμηρίοις ἄλλον γεγενημέ-\n\nνον.",
        "17":"ἐνταῦθά τις ἐξελάλησεν ὡς πεπλούτηκεν ὁ\n\nγείτων. καὶ οὐκ ἐψεύσατο. καθάπερ γὰρ αὐτῷ τῆς\n\nγῆς χρυσοῦ πηγὰς ἀναδούσης πάντα πολλὰ καὶ με-\n\n γάλα, καὶ τῶν ὑποκριτῶν ὀξύτερον τὸ σχῆμα μετα-\n\nβέβληκεν. ὁ κεκυφὼς ὤρθωται, ὁ σκυθρωπάζων γελᾷ,\n\nὁ τῆς Τύχης κατήγορος νῦν ἐπαινέτης, ὁ πρῴην ἐν\n\nῥακίοις νῦν τὴν ἱερὰν ἐσθῆτα φορεῖ. νῖκαι, στέφανοι.\n\nπερὶ τὰς θύρας οἰκέται διαθέουσιν. ὤσφροντο τῆς εὐ-\n\n \n\n \n\n \n\n\n\n \n\nδαιμονίας οἱ κόλακες. μετὰ πολλῶν βαδίζει. παρέωσμαι,\n\nκαταπεφρόνημαι, μόλις τυγχάνω προσρήσεως.",
        "18":"ἐδε-\n\nήθην μαθεῖν ὅθεν ἥκει τὸ ῥεῦμα τῶν χρημάτων, ὁ δὲ\n\nνεύσας τι πρὸς τὸν οἰκέτην ἀφῆκεν οἴκαδε τρέχειν,\n\nἀπεκρίνατο δὲ πρὸς ἡμᾶς οὐδὲ γρῦ. δακνόμενος δὴ \n\nτοῖς ἔξωθεν φαινομένοις ἐβουλήθην ὁ δυστυχὴς ἐγὼ\n\nκαὶ τὴν εἴσω θυρῶν εὐδαιμονίαν ἰδεῖν καὶ τὰ πρῶτα\n\nφεύγων αὐτῷ συνδειπνεῖν, ἐν γὰρ δὴ τοῖς πολλοῖς\n\nκαὶ αὐτὸς ἐκαλούμην, ὁ πρότερον μόνος μόνῳ συζῶν\n\nὑπήκουσα καὶ τὸ κακὸν ἑκὼν ἐπεσπασάμην.",
        "19":"ὡς \n\nγὰρ εἰσῆλθον, πολλοῖς τοξεύμασιν ἐβαλλόμην τὴν\n\nψυχὴν διὰ τῶν ὀφθαλμῶν· ἑώρων ἡμικύκλιον ἠσκη-\n\nμένον, τάπητας ἐπὶ βάθρων, | τράπεζαν ἐξ ἀργύ- \n\nῥοῦ, ὀψοποιούς, οἰνοχόους, χρυσίδας, πινακίσκους, δί-\n\nσκους, ὄψα ποικίλα, Θάσιον οἶνον, πλῆθος διακόνων, \n\n \n\n\n\n \n\n \n\n\n\n \n\nσπουδὴν μετὰ σιγῆς, τὰ δὲ αὐτὰ βλέπειν τε ἐπειρώ-\n\nἐπειρώμην ἀκριβῶς καὶ βλέπων ἠνιώμην. ἐπὶ πάντα μὲν\n\nεἱλκόμην, πανταχόθεν δὲ ἐπληττόμην. μὴ θεάσασθαι\n\nμὲν οὐκ ἠνειχόμην ^ θεώμενος δ’ ἀπωλλύμην.",
        "20":"οἱ\n\n μὲν οὖν ἄλλοι δαιτυμόνες ἤσθιόν τε καὶ ἔπινον, ἐγὼ\n\nδὲ ἴδιον, ἐκαλινδούμην, ἔτριβον τὴν κεφαλήν, οὐ μετ-\n\nεῖχον ἐδωδῆς, ἀπεωθούμην ἐκπώματα καί που καὶ\n\nσφοδρότερον ἀναστένων ἐξήλεγξα τὸ πάθος, ὥστε καὶ\n\nγέλωτα παρεῖχον τοῖς συμπόταις ἤδη μεθύουσιν. ἦν\n\n γὰρ δὴ παρὰ τῷ γείτονι τοσοῦτος οἶνος ὅσονπερ ὕδωρ.\n\nαὐλητρίδες τὰ ἐντεῦθεν καὶ ηὐλούμεθα μέχρι πόρρω\n\nτῶν νυκτῶν.",
        "21":"ἐμοὶ δὲ μικρὸν ἔτι μετῆν ψυχῆς καὶ\n\nπρὸς ἐμαυτὸν ἔλεγον· οὗτος ἐκεῖνος; οὗτος ὁ γεί-\n\nγείτων; οὗτος ὁ πένης οὑμὸς ἑταῖρος; ἀπάτη ταῦτα\n\n καὶ θαυματοποιῶν τέχνη καὶ παράκρουσις ὀμ-\n\nμάτων. ἢ τὰ ὄντα ὁρᾶται; ηὐξάμην, cb βουλή, τῷ\n\n \n\n\n\n \n\nΠοσειδῶνι σεῖσαι καὶ τὴν οἰκίαν καταβαλεῖν καὶ ποι-\n\nἧσαι τὸν ἀνδρῶνα τοῖς πίνουσι τάφον. αὐτὸς ἂν ἡδέως\n\nπρῶτος κατεχωννύμην ἑψομένου μοι τοῦ πλουσίου.\n\n",
        "22":"βεβαπτισμένων δὲ ἤδη τῶν δαιτυμόνων καὶ οὐδὲ\n\nὀρθοῦσθαι δυναμένων ἅπτειν αὐτὸς θεατὴς δείπνου \n\nγεγενημένος καὶ ῥίψας ἐμαυτὸν εἰς τὸν σκίμποδα τὸν\n\nοὐκ ἀμειφθέντα παρὰ τῆς Τύχης τὰ πολλὰ μὲν ὰ́γρυ-\n\nἄγρυπνος ἐκείμην οἰμώζων, βραχὺ δέ τι δεξάμενος ὕπνου\n\nτὴν τοῦ γείτονος ὠνειροπόλουν κατασκευήν, ὥστ’ ἐξη-\n\nγειρόμην σὺν βοῆ. ὢ δεινῆς ἀγρυπνίας ἐκείνης, ὢ \n\nπικροτέρων ὀνειράτων.",
        "23":"ἠρώτα τὸ γύναιον ὅ τι\n\nπέπονθα. κακόδαιμον, ἀπεκρινάμην , ἀγνοεῖς τὰ\n\nτοῦ γείτονος; Ι ὑπερβαίνει τὰ ἔργα τὸν λο- \n\nγισμόν. οὐ φέρω τὴν μετάστασιν. δότω τις ξί-\n\nφος. ἐμαυτὸν ἀποκτενῶ. μᾶλλον δ’ οὐχ οὕτως, \n\nἔστιν ἀντὶ τοῦ ξίφους φάρμακον δημοσίᾳ πινό-\n\nμενον. τοῦτ’ αἰτήσειν ἔφην. τοῦτ’ αἰτῶ νῦν. δότε δὴ\n\n \n\n\n\n \n\n \n\n \n\n \n\n\n\n \n\nκαὶ λύσατέ με τῆς χαλεπῆς θέας τῶν τοῦ γείτονος\n\nἀγαθῶν. \n\n 29. Οὕτω δή μοι πολιορκουμένῳ παρελθών τις τῶν\n\nκομψῶν ῥητόρων διαλέξεται καὶ φιλοσοφήσει περὶ τῶν\n\n ἀνθρωπίνων κακῶν καὶ ὡς τὰ μὲν ἀφόρητα καὶ\n\nδεῖ φαρμάκου, τὰ δ’ ἀνεκτά, καὶ πολλῆς ἀνοίας\n\nἀντὶ τοῦ φέρειν ἐπὶ τὸ κώνειον τρέχειν. οἶον\n\nλελώβηταί σοι τὸ σῶμα καὶ οὐκ ἂν ἔχοις αὐτῷ\n\nκεχρῆσθαι. προσιὼν ἀπόθνησκε. λόγον ὁ θάνα-\n\n τος ἔχει. πλῆθός σοι παίδων ἀπήνεγκε νόσος\n\nκαὶ πέπτωκας εἰς ἀπαιδίαν. πάλιν βουλομένῳ\n\nτελευτᾶν ἐναντιοῦσθαι περίεργον. εἰ δέ τις\n\nπλουτεῖ μηδὲν τῶν σῶν ἀφῃρημένος, ποῦ σῶ-\n\nφρον ἐπὶ τούτῳ θανατᾶν; εἰπέ μοι.",
        "24":"σὺ δὲ\n\n ποτέρων ὢν ταῦτα νομοθετεῖς; τῶν ἐξαίφνης καὶ αὐτὸς\n\nπεπλουτηκότων; εἰκότως ἄρα σεμνολογῇ τῆς ἐμῆς πλη-\n\nγῆς ἀφεστηκώς. ἐν γὰρ ἀλλοτρίοις κακοῖς οὐ χαλεπὸν\n\n \n\n \n\n \n\n\n\n \n\nπορίσασθαι λόγους εὐπρεπεῖς. ἀλλὰ καὶ αὐτὸς εἷ πέ-\n\nνης καὶ τῶν ἑτέρους μακαριζόντων; τὸ λαβεῖν οὖν\n\nκώνειον ζητεῖν ἀφεὶς ὅπως τὸν βουλόμενον κωλύσεις\n\nλαβεῖν μηχανᾷ καὶ δέον προτρέπειν ἀνείργεις καὶ δέον\n\nμιμεῖσθαι μεταπείθεις; ἀργότατε ἀνθρώπων, οὐ κοινω- \n\nνήσεις τῆς ἀποδημίας; οὐκ ἔσῃ μοι συμπότης; οὐκ\n\nἀπαλλάξῃ τουτωνὶ τῶν ἀποβλεπομένων;",
        "25":"μηδεὶς\n\nὑμῶν, ὦ βουλή, λεγέτω περὶ τῶν ἐθελόντων ἀποθα-\n\nνεῖν· οὗτος εἰκότως, οὗτος οὐκ εἰκότως. ἑκάστω\n\nγὰρ ἐφ’ ὅτῳ λυπεῖται, τοῦτο βαρύ. καὶ διαφέρομέν γε \n\nτῇ περὶ ταῦτα δόξῃ πλέον ἢ τῷ τύπῳ τῶν μορφῶν\n\nοὔτε τῶν αὐτῶν ὧς καλῶν ἐπιθυμοῦντες οὔτε τοῖς\n\nαὐτοῖς ὡς δεινοῖς ἀνιώμενοι. οἷον ὁ μὲν ἐρᾷ τοῦ δύ-\n\nνασθαι | λέγειν καὶ τἄλλ’ αὐτῷ μικρά, τῷ δὲ τὸ \n\nκρατεῖν ἐν μάχαις μέγα καὶ τῶν ἄλλων οὐδεὶς λόγος. \n\nὁ μὲν ἐπιθυμεῖ τῶν ἐκ γῆς καρπῶν καὶ φρίττει τὴν\n\nθάλατταν, τῷ δὲ τὸ πλεῖν ἥδιον τοῦ περὶ τὴν γῆν\n\n \n\n\n\n \n\n \n\n \n\n\n\n \n\nταλαιπωρεῖν. ἕτερος ἥττων χρημάτων καὶ τὰ λοιπά\n\nγέλως, τῷ δὲ μία σπουδὴ στέφανον ἐξ Ὀλυμπίας λαβεῖν\n\nκαὶ πᾶς αὐτῷ χρυσός, εἰ πρὸς τὸν κότινον ἐξετάζοιτο,\n\nφαῦλος.",
        "26":"οὕτω δὴ καὶ πρὸς τὰ δυσχερέστατα τῶν\n\n πραγμάτων ἔχουσιν ἄνθρωποι. τοῖς μὲν δεινότατον\n\nεἶναι δοκεῖ φυγή, τοῖς δὲ ἀτιμία, τοῖς δὲ δήμευσις,\n\nτοῖς δὲ τὸ δεδέσθαι, τοῖς δὲ παίδων θάνατος, τοῖς δὲ\n\nτὸ πεπηρῶσθαι. καὶ ταὐτὰ τοὺς μὲν ἔπεισεν ὡς οὐκ\n\nἄξιον ζῆν, τοὺς δὲ ὧς ἐπὶ κούφοις μὴ τεταράχθαι.\n\n σοὶ δεινὸν ἀποβολὴ παίδων, ἐμοὶ δὲ γείτονος εὐτυχία,\n\nἑτέρῳ χεῖρα ἀποτετμῆσθαι, ἐμοὶ παροικεῖν εὐδαίμονι.\n\n",
        "27":"μή μοι νομοθέτει τίσιν ἀλγεῖν ἄξιον, ἀλλ’ εὑρὼν\n\nἐφ’ ὁτῳοῦν ἀλγοῦντα μετάδος τῆς βοηθείας. ἢ πῶς\n\nοὐ σχέτλιον ἐμὲ μὲν τῷ πάθει πιέζεσθαι, τὸ δὲ τῷ\n\n πεπονθότι μέγα μικρὸν τοῖς ἀκούουσι δοκεῖν, ὥσπερ\n\nἂν εἴ τις τὸν ὑπ’ ἔχεως δεδηγμένον ἀφέντα βοᾶν\n\n \n\n \n\n \n\n\n\n \n\nκελεύοι γελᾶν;",
        "28":"οὐκ ἂν ἔδοις με νικώμενον ὑπ’ ἄλλης\n\nσυμφορᾶς οὐδ’ ἂν αἰτοῦντα κώνειον ἐπ’ ἐκείνοις οἷς\n\nσὺ τραγῳδεῖς κακοῖς. παίδων στερηθεὶς ἤνεγκα ἂν\n\nκαὶ συνήσθην ἀπηλλαγμένοις τῆς τῶν θεῶν ἀκρισίας.\n\nχεῖρας καὶ πόδας ἀποκοπεὶς οὐκ ἂν ἀπεῖπον, εἶχε δ’ ἄν \n\nτι τὸ ἀτύχημα καὶ τερπνόν, μὴ πολλοῖς ἐντυγχάνειν\n\nἐπ’ ἀγορᾶς πλουσίοις. ἔδειξα ἂν ἀνδρίαν καὶ τυφλω-\n\nθεὶς ἐν πενίᾳ κατεχομένου τοῦ γείτονος. οὐ φέρω\n\n| τὸ παρόν, οὐ φέρω. μεῖζόν ἐστι τῆς ἐμῆς ψυχῆς \n\nτὸ φορτίον. πένητες ἦμεν ἄμφω, νῦν δὲ τἀκείνου \n\nμεθέστηκε, μεταστήσομαι δὴ καὶ αὐτὸς οἶ βέλτιον. \n\n 35. Πολλοὶ πολλάκις τεθνήκασι παρ’ ὑμῖν δεηθέν-\n\nτες ἀπελθεῖν. ἀναμνήσθητε δὴ τῶν ῥημάτων οἷς χρησά-\n\nμενοι τὴν βουλὴν ἔπειθον· ἀτυχῶ, δυστυχῶ, δυσ-\n\nμενοῦς πεπείραμαι τῆς Τύχης, πονηρῷ συμ- \n\n \n\n \n\n \n\n \n\n\n\n \n\nπέπλεγμαι δαίμονι. ταῦτα δὴ καὶ αὐτὸς ἔχω λέγειν\n\nἀτυχῶ, δυστυχῶ. μισεῖ με καὶ ποιεῖ κακῶς ὁ δαίμων.\n\nἡ καταλαβοῦσα Τύχη τῶν χρημάτων τὰς πηγὰς οὐκ\n\nἐπαντλεῖ. εἰ μὲν οὖν εὐτυχεῖν με φήσει τις, ψεύσεται·\n\n δυστυχεῖν δὲ ὁμολογῶν τί ζῆν ἀτυχοῦντα βούλεται;\n\nλύπη τοὺς ἄλλους ἠνάγκασεν ἐπιθυμῆσαι τελευτῆς.\n\nὑπὸ λύπης ἥκω δεῦρο καὶ αὐτός.",
        "29":"ἀλλὰ ζῆν παραι-\n\nνεῖ τις. οὐ δυνάμενον νουθετεῖ. τί φῄς; ἐγὼ βιώσομαι\n\nτῆς τοῦ πλησίον οἰκίας οὕτω πραττούσης ὀφθαλμοὺς\n\n ἔχων, ὧτα ἔχων, ὁρῶν ἐκεῖνα, περὶ αὐτῶν ἀκούων;\n\nκαὶ τί διοίσω τῶν ἐν Ἅιδου κολαζομένων; οὐ τὸ ζῆν\n\nαὐτὸ καλόν ἐστιν, ob βουλή, τὸ δὲ σὺν εὐθυμίᾳ ζῆν\n\nἐξεῖναι τοῦτο καὶ τὸ ζῆν ἐν τοῖς καλοῖς τίθησι. τὴν\n\nδ’ εὐφροσύνην ἂν ἀφέλῃς, ζημία τὸ μὴ τεθνάναι. \n\n 37. Mr) τοίνυν με τηρήσητε πένθει πολυημέρῳ καὶ\n\nκατηφείᾳ καὶ δάκρυσι μηδ’ ἀφ’ ὧν ἥκω, πάλιν ἐπὶ\n\nταῦτα ἀποπέμψητε. λίθινος γὰρ ἂν ἀνάσχοιτο τῆς θέας\n\n \n\n \n\n\n\n \n\nἐκείνης. ἴωθεν ὀψώνης πρόεισι σὺν ἁδρῷ τῷ βαλαν-\n\nτίῳ, τοῦτο δὲ κενώσας σπυρίδας ἐμπλησάμενος ἀνα-\n\nστρέφει τῶν ὠνίων ἄγων. ἔπειτ’ ἐφ’ ἕτερον ἔξεισι καὶ\n\nπάλιν τι φέρων ἐπάνεισι πολλοὺς διαύλους· κατ’ ἐμοῦ\n\nτοῦ κακοδαίμονος τρέχων.",
        "30":"μικρὸν δὲ πρὸ | \n\nμεσημβρίας ὁ γείτων λελουμένος ἔδχεται στρατοπέδῳ \n\nκολάκων παραπεμπόμενος καὶ κτύπος βαδιζόντων καὶ\n\nγέλως ἐπὶ τοῖς παρ’ ἐκείνου σκώμμασιν. ἐγὼ δὲ κατα-\n\nδὺς ὑπὸ τὴν κλίνην φεύγω τὸ γύναιον αἰσχυνόμενος.\n\nἔπειθ’ οἱ μὲν ἀριστῶσι σὺν λαμπροτέρῳ τῷ γέλωτι \n\nκαὶ πίνοντες ᾄδουσιν ὕμνους τινὰς ὥσπερ εἰς θεὸν\n\nτὸν γείτονα συντεθεικότες. ἐγὼ δὲ παρατίθεμαι τρά-\n\nπεζαν, Ἥλιε, τὴν ἀρχαίαν. δείλης ὀψίας ὀρνιθοθῆραι\n\nκαὶ κυνηγέται, πολλοὶ μὲν ἵπποι, πολλοὶ δὲ κύνες, καὶ\n\nπανταχόθεν ἡ τρυφή. καὶ τὸ δεῖπνον ἔπεισι συχνὴν \n\nἄγον τὴν πανήγυριν, ἐφ’ ὅ καλούμενος κρύπτομαι.\n\n",
        "31":"τῆς ὑστεραίας ταὐτὰ πάλιν. ὁ μὲν σκοπεῖται περὶ\n\n \n\n\n\n \n\n\n\n \n\nτῶν δαιτυμόνων, ἐγὼ δὲ περὶ τῶν ἀναγκαίων. ὁ μὲν\n\nφαιδρὸς ἐν φαιδροῖς οἰκέταις, ἐγὼ δὲ κατηφὴς ἐν\n\nσυνεσταλμένοις, ὁ μὲν ἐν πολλοῖς νεωνήτοις, ἐγὼ δὲ\n\nἐν πατρῴοις δυοῖν. ἔξεισιν ἐκεῖνος καὶ πᾶς τις ὑπο-\n\n χωρεῖ καθάπερ τυράννῳ, ἔξειμι καὶ αὐτὸς καὶ πᾶς τις\n\nἐμβάλλει καθάπερ ἀτίμῳ.",
        "32":"εἶτά μοί τις παραινεῖ\n\nζῆν οὐκ ἔχων σβέσαι τὸν πλοῦτον τοῦ γείτονος; οὐ\n\nζῆν οὗτός μοι παραινεῖ, πόθεν; ἀλλὰ στένειν, ὀδύ-\n\nρεσθαι, πενθεῖν, μαραίνεσθαι, τήκεσθαι, κατατέμνεσθαι,\n\n λυττᾶν, ἐμαυτὸν ἐσθίειν, ἃ νῦν ποιῶ καὶ δι’ ἃ πρόσ-\n\nειμι νῦν, ὅπως αὐτῶν λυθείην. ἡμιμανής εἰμι καὶ\n\nτῶν φρενῶν διέφθαρται τὸ πλέον. ἐπὶ τελείαν πορεύο-\n\nμαι μανίαν. πρὶν τοῦτο γένηται, βοηθήσατε.",
        "33":"τίς\n\nοὕτω μακρὰ νόσος τὸν ἀσθενοῦντα διέθηκεν ὡς ἡ\n\n τοῦ γείτονος ἐμὲ περιουσία; | οὐχ ὁρᾶτε τὴν ῥῖνα\n\n ὡς ὀξεῖα, οὐ τὸ ὄμμα ὡς ὕφαιμον, οὐ τὰς γνάθους\n\nὡς συμπεπτώκασιν, οὐχ ὡς διερρύηκα πᾶς, οὐχ ὡς\n\n \n\n \n\n\n\n \n\nεἴδωλον περιέρχομαι;",
        "34":"τολμᾷ τις οὖν εἰπεῖν· ζῆσον\n\nοἰκτρὸς ὤν, ζῆσον ἐλεούμενος, ζῆσον ἀτυχῶν,\n\nζῆσον τοῦ γείτονος εὐδαιμονοῦντος; εἰ τόξα λα-\n\nβόντα βέλος ἔστιν ἀφεῖναι κατὰ τῆς Τύχης καὶ τυχεῖν,\n\nδειξάτω τις, καὶ κουφιεῖ τὴν λύπην, 6 βουλή· εἰ δ’ \n\nἀμήχανον, ἔα με τὸν θυμὸν εἰς ἐμαυτὸν ἀφεῖναι. πῶς\n\nγὰρ οἴσω; ποίοις λογισμοῖς;",
        "35":"εἰ πονῶν ἐκεῖνος καὶ\n\nπλουτηρὸν ἔργον μετιὼν συνείλεκτο χρήματα κατὰ\n\nμικρὸν ἀγείρων, ἦν μὲν ἂν καὶ τοῦτο ἀλγεινόν, διὰ\n\nτί γὰρ μόνος εἶδε τὴν ἐπὶ τὸν πλοῦτον ἄγουσαν, ἴσως \n\nδὲ ἠνειχόμην· ἐπεὶ δὲ καθεύδοντι κατέχεε τις εὐδαι-\n\nμονίαν, οὐ φέρω.",
        "36":"πόσον οἴεσθε μεταξὺ τῆς ἐκείνου\n\nτε εἶναι καὶ τῆς ἐμῆς οἰκίας; στενωπός. ὧς τοίνυν\n\n \n\n \n\n\n\n \n\nἧκε φερόμενα τὰ παρὰ τῆς Τύχης, τί μὴ καὶ παρ’\n\nἡμᾶς εἰσέπεσε τοὺς οὕτως ἐγγύς; οὐκ ἦν εἴσοδος; οὐκ\n\nἦν ὁ δεξόμενος; κεκλεισμέναις ἐνέτυχε ταῖς θύραις;\n\nοὐκ ἔστιν. ἀλλ’ οὐκ οἶδα τί δεδρακὼς ἠδίκημαι. χαρί-\n\n ζομαι δὴ καὶ τοῦτο τοῖς θεοῖς. ἀπέρχομαι τὸ πάντων\n\nἥδιστον φῶς μισεῖν ἠναγκασμένος. \n\n 45. Σὺ γάρ, φησί, μόνος ἐκείνῳ γείτων, ἄλλοι\n\nδὲ οὔκ εἰσιν; ὧν οὐδεὶς ἀποθανεῖν βούλεται.\n\nεἰσί γε, ὦ βουλή, καὶ πολλοί. καὶ πρὸς τοσοῦτόν γε\n\n ἥκουσιν εὐηθείας ὥστε καὶ συγχαίρουσι καὶ συνεύχον-\n\nται καὶ κολακεύουσι καὶ προσιόντες αἰτοῦσιν ἀγεννεῖς\n\n καὶ καταπεπτωκότες καὶ σπερμολόγοι | καὶ δοῦλοι\n\nτὰς φύσεις.",
        "37":"ἀλλὰ τί τοῦτο πρὸς ἐμέ; καὶ γὰρ\n\nὑβρίζονται πολλοὶ καὶ παίονται καὶ προπηλακίζονται\n\n \n\n\n\n \n\n \n\n\n\n \n\nκαὶ διαλύονται ῥᾳδίως. τί οὖν θαυμαστὸν εἰ τοσαύτης\n\nοὔσης τῆς πόλεως ταπεινοί τινές εἰσιν, οἱ δὲ μεγαλό-\n\nφρονες; οὐδὲ γὰρ τῇ νεότητι πάντες ὁμοίως, ἀλλ’ οἱ\n\nμὲν χρῶνται κακῶς, οἱ δὲ οὔ; τοὺς οὖν σωφρονοῦντας\n\nἀξιώσει τις πωλεῖν τὴν ὥραν διὰ τοὺς ἤδη πεπρα- \n\nκότας; οὐδὲ γὰρ ἐν ταῖς μάχαις πάντες ὁμοίους παρέ-\n\nχουσιν ἑαυτούς, ἀλλ’ οἱ μὲν τοῦ δρᾶσαί τι γλίχονται,\n\nτοῖς δὲ τοῦ μὴ παθεῖν μέλει, καὶ οἶ μὲν τύπτουσιν\n\nἐμπηδήσαντες ἀφειδῶς αὑτῶν ἔχοντες, οἱ δ’ ἀπολώλασι\n\nτῷ φόβῳ καὶ σκοποῦσιν ὅπως ἀποδράσονται.",
        "38":"καὶ \n\nνῦν οὐκ ἔξω τῆς ἀνθρωπείας φύσεως τῶν ἐκείνου\n\nγειτόνων τὸν μὲν εὖ φρονεῖν, τοὺς δὲ ἀναισθήτως\n\nἔχειν, καὶ τὸν μὲν ἄνδρα ὡς ἀληθῶς εἶναι, τοὺς δὲ\n\nβοσκήματα. τί δ’, εἰ λυποῦνται μέν, φιλοψυχοῦσι δέ,\n\nδειλῶν ἐγὼ μιμητὴς γένωμαι; μᾶλλον δὲ ὁπότερον \n\n \n\n \n\n \n\n \n\n \n\n\n\n \n\nβούλει θές. εἰ μὲν γὰρ οὐκ ἄχθονται τῷ γεγονότι,\n\nτοῖς ἀψύχοις ἐοίκασι. τί οὖν δεῖ μεμνῆσθαι τούτων;\n\nεἰ δ’ ἀξιοῦσι καὶ λυπούμενοι ζῆν τῷ δεδιέναι τὸν\n\nθάνατον, μηδείς μοι μεμνήσθω δειλῶν ἐν παραδείγ-\n\n ματι. πολὺ γὰρ οἶμαι σωφρονέστερον ἐκείνων θαυμά-\n\nζειν ὅτι μὴ τοῖς ἐμοὶ δόξασιν ἀκολουθοῦσιν ἢ τὸ μὴ\n\nτὴν ἐκείνων ἐμὲ ζηλῶσαι κακίαν ἐν αἰτίᾳ ποιεῖσθαι,\n\nὧν τίς ἀνοητότερος; τίς ἀβελτερώτερος; μᾶλλον δὲ τίς\n\n ἐλεεινότερος;",
        "39":"<οἷον> ἐπὶ τῇ τῶν ὀρνίθων\n\n ἀκροάσει τούτων ἐώνηται πολλοὺς ὁ γείτων ἐν ᾠδαῖς\n\nεὐδοκιμοῦντας. τούτων τοὺς οἰκίσκους ἀποκρεμάσας\n\nτοῦ τέγους παρέχει τοῖς παριοῦσιν ἀκούειν τῶν ᾀσμά-\n\nτων. ἐμοὶ μὲν οὖν εἰσιν ὀχληρότεροι κολοιῶν, ὥσθ’\n\nἥδιστ’ ἂν ἀπέπνιξα λαβών, οἱ δ’ ἄθλιοι συνθέουσιν\n\n\n\n \n\n\n\n \n\nὧς ἐπ’ εὐφροσύνῃ καὶ μετὰ τῶν ᾀδόντων ἐπαινοῦσι\n\nτὸν ἐωνημένον. λοιπὸν οὖν ἔνα κἀμὲ τῶν τερπομένων\n\nεἷναι καὶ τὴν ἄχρι νῦν πικρὰν ἀκοὴν ἡδίστην ἄγειν.\n\nἀλλ’ οὐκ ἂν δυναίμην. \n\n 49. Τί δ’; οὐ πολλούς, φησί, πρὸ τοῦδε ζῶν- \n\nτὰς ἐν ἀφθόνοις ἑώρακας; πῶς οὖν ἐνηνοχὼς\n\nἐκεῖνο τοῦτο οὐ φέρεις; τοὺς ἀρχαιοπλούτους μοι\n\nλέγεις καὶ διαδόχους ἀρχαίας εὐδαιμονίας. ἔδει μὲν\n\nοὖν κἀκείνους ἵσα κεκτῆσθαι τοῖς πολλοῖς, λυποῦσι\n\nδὲ οὐχ οὕτω τῷ πάλαι πλουτεῖν. τὸ γὰρ ἐν συνηθείᾳ \n\nδυσχερές, ὦ βουλή, κουφότερον τῶν ἐξαίφνης. παῖς\n\nὢν ἔτι πλουτοῦντας ᾔδειν. ἐκ παίδων ἐξελθὼν ἑώρων\n\nἃ πρότερον ᾔδειν. ἀνὴρ γενόμενος οὐδὲν καινὸν ἐθεώ-\n\nρουν. πεπαίδευμαι φέρειν ἐκεῖνο τὸ λυπηρὸν τῷ μήκει\n\nτοῦ χρόνου.",
        "40":"ὁρᾶτε τοὺς ποταμοῖς παροικοῦντας ἐκ \n\nπαλαιοῦ βιαίοις οἱ τὰς ὄχθας ὑπεραίροντες λυμαίνον-\n\nται τὰς ἀρούρας κατασύροντες τῶν γεωργῶν τοὺς πό-\n\nνους. τούτοις τὸ τὴν συμφορὰν ἄνωθεν συμπροελθεῖν\n\n \n\n\n\n \n\n\n\n \n\nεἰς παραμυθίαν ἀρκεῖ καὶ τὸ τὰ εἰωθότα πεπονθέναι\n\nνουθεσία πρὸς τὸ καρτερεῖν καθίσταται. ὅταν δὲ πρᾷος\n\nκαὶ μέτριος ποταμὸς καὶ μηδεπώποτε ἐξυβρίσας ὑπερ-\n\nβὰς τὸν τεταγμένον ὅρον ἐπικλύσῃ τὴν γῆν ἢν οὐ\n\n πρότερον ἔφθειρεν, ἡ καινότης ἔχει τὴν ταραχὴν καὶ\n\nτοῖς παθοῦσι τὸ τῆς προσβολῆς ἄηθες ταράσσει τὰς\n\n γνώμας.",
        "41":"βαρὺ τῇ φύσει τὸ τυραννεῖσθαι. |\n\nταύτην δὴ τὴν βαρύτητα τί ταῖς πόλεσι ποιεῖ μετριω-\n\nτέραν; ὅταν τις ἐκ προπατόρων εἰς αὑτὸν κατελθοῦσαν\n\n ἐξουσίαν παραλαβὼν ἄρχῃ καὶ τυραννεύῃ. τὸ γὰρ ἐν\n\nτῷ κρατεῖσθαι πάλαι βεβιωκέναι καὶ τὸ τυράννων ἀπό-\n\nγονον τὸν ἐπιτάττοντα φαίνεσθαι τῆς τῶν ὑπακουόν-\n\n \n\n\n\n \n\n\n\n \n\nτῶν ἀγανακτήσεως ἀφαιρεῖ. ὅταν δ’ ὑπηρέτης ὤν τις\n\nκαὶ μηδεὶς μηδαμόθεν, ἄδοξος ἐξ ἀδόξων, ἀνελὼν τοὺς\n\nνόμους ἐλαύνῃ τοὺς αὑτοῦ βελτίονας, τοῦτ’ ἤδη πᾶσαν\n\nὀργὴν ἀπαιτεῖ καὶ λύπην, καὶ ὅστις ἐλευθερίας ἐπιθυ-\n\nμητής, οὗτος καὶ τελευτῆς.",
        "42":"τοιοῦτον δή τι καὶ τὸ \n\nτῶν πλουσίων. οἰκίαν τις εὖ φερομένην παρείληφεν.\n\nοὐκ ἀφόρητόν μοι τοῦτο γέγονε. πεπλούτηκέ τις ὑπὲρ\n\nτοὺς πολλοὺς ἐξαίφνης. τίς ἀνέξεται; μεῖζον τοίνυν\n\nἕτερον εἰς τὸ δεῖν ἀπελθεῖν; εὐπορεῖ τις ἐξαίφνης.\n\nπόρρω που κατοικείτω, μακρὰν εὐπαθείτω. μὴ γείτων \n\nἔστω, μὴ πλησίον τρυφάτω. μή μου τοὺς ὀφθαλμοὺς\n\nὁ πλοῦτος εἰς αὑτὸν ἑλκέτω.",
        "43":"ὁ δεῖνα πολλὰ κεκτη-\n\nμένος μακρῷ τῳ διέστηκεν ἐμοῦ. κοῦφον. δεῖ τινα τὸν\n\nἀγγέλλοντα γενέσθαι καὶ διδάξαι καὶ διηγήσασθαι\n\nτὴν περιουσίαν. ἀμυδρὰν ἔχει τὰ ὦτα τὴν λύπην, διὰ \n\n \n\n \n\n \n\n\n\n \n\nδὲ τῶν ὀμμάτων ὀξεῖά τις ὀδύνη κάτεισιν εἰς τὴν\n\nκαρδίαν. ὁρᾶν δὲ καὶ μὴ βουλόμενον ἀνάγκη. τριώρο-\n\nφον γὰρ ἑκάτερος ἡμῶν οἰκίαν οἰκεῖ. κἂν ἀφυπνισθῶ,\n\nθέαμα πρῶτον ἡ τοῦ γείτονος χλιδή. καὶ προαπαντᾷ\n\n τῶν ἄλλων τὸ πικρὸν ἐκεῖνο βέλος καὶ ἢ καθίσαι δεῖ\n\nσυγκλείσαντα τοὺς ὀφθαλμοὺς ἢ βάλλεσθαι βλέποντα.\n\nφασὶ δὲ αὐτὸν διανοεῖσθαι μεταπλάττειν τὴν οἰκίαν\n\n καὶ ποιεῖν τῶν παρόντων ἀξίαν | καὶ πρὸς αὐτὸν\n\nαἴρειν αἰθέρα ὥσθ’ ἡμῖν τοῖς πλησίον νύκτα εἶναι\n\n καὶ τὴν ἡμέραν. πρὶν οὖν ταύτης γεύσωμαι τῆς χειρο-\n\nποιήτου νυκτός, εἰς ἐκείνην ἄπειμι τὴν ὑπὸ γῆς τὴν\n\nἄλυπον. \n\n 54. Οὐκοῦν ἑτέρωσε βέλτιον, φησί, μεταστῆ-\n\nναι ἢ τεθνάναι; καλή γε τῶν ἀτυχημάτων ἴασις\n\n \n\n \n\n\n\n \n\n\n\n \n\nαὐτὰ τὰ ὄντα πωλεῖν καὶ περιιόντα κηρύττειν εἴ τις\n\nὠνεῖσθαι βούλεται τὴν τοῦ πένητος οἰκίαν. καὶ δὴ\n\nπρόσεισί τις. οὐκ ἂν οὖν οἴεσθε τὸν πλούσιον ἐκεῖνον\n\nεὐθὺς αὐτὸν φοβήσειν καὶ λίθοις ἐξελᾶν; σὺ δέ, ὦ\n\nκάθαρμα, πλησίον οἰκοῦντος ἐμοῦ τολμᾷς ὠνεῖ- \n\nσθαι; πλέον ἕτοιμος καταβάλλειν ἐγώ, ἐπεὶ\n\nμικρά μοι φροντὶς δαπάνης.",
        "44":"λοιπὸν οὖν τὸν\n\nοὐδέν μου πρότερον ἀμείνω τἀμὰ πριάμενον ἔχειν καὶ\n\nλόγον ἐν τοῖς ἐργαστηρίοις εἶναι πολύν· ὁ δεῖνα\n\nἀπέδοτο, ὁ δεῖνα ἐπρίατο, ὁ μὲν εὐδαίμων \n\nὠνεῖσθαι δυνάμενος, ὁ δ’ ἄθλιος πωλεῖν βε-\n\nβιασμένος. τί δ’, ἂν εἰς ἑτέραν μεταστάντι φυλὴν\n\nἐπιστῇ πάλιν καὶ πλησίον οἰκοδομῇ τὴν πενίαν ἐρε-\n\nσχελῶν τὴν ἐμήν; δύναται δὲ ὅτῳπερ ἂν ἐθέλῃ πλησίον\n\nοἰκεῖν. πωλεῖν δεήσει πάλιν καὶ μεταπηδᾶν ἄλλοσε καὶ \n\n \n\n \n\n \n\n \n\n \n\n\n\n \n\nπάλιν ἄλλοσε καὶ τελευτῶντα φεύγειν τὴν ἐμαυτοῦ.",
        "45":"τί\n\nδ’, ἂν οὗτος μὲν μένη κατὰ χώραν, ἑτέρῳ δὲ πένητι παρ-\n\nοικήσας πλούσιον αὐτὸν ἐξαίφνης ἴδω; δυσμενοῦς δὲ\n\nπεπείραμαι τῆς Τύχης, ὦ βουλή, καὶ δεινόν τινα τοῦ-\n\n τον πόλεμον ἐξεύρηκέ μοι. πάλιν τὴν οἰκίαν ἀποδώσο-\n\nμαι καὶ πάλιν σκευαγωγήσω καὶ περίειμι τὴν πόλιν\n\nδιὰ τῆς ἐμαυτοῦ κακοδαιμονίας πλουτίζων πάντας. \n\n 57. Φιλῶ μὲν ὑμᾶς, ὦ πολῖται, τοὺς πολλοὺς φίλωι\n\nπένητες γὰρ οἱ πολλοὶ καὶ ἥδιστοι συγγενέσθαι, καὶ\n\n θεοῖς σωτῆρσι πολλάκις ἔθυσα καὶ διαφυγεῖν νόσον\n\nηὐξάμην· νῦν δ’ ὁ μεμνημένος πρὸς ἐμὲ σωτηρίας\n\n\" ἐχθρός, δυσμενής, | τῶν πολεμίων χαλεπώτερος. \n\n 58. Καὶ τί, φησίν, ἐπείγῃ; τάχ’ ἴσως γὰρ ἂν\n\nπλουτήσαις καὶ αὐτός. πότε; ὅταν τὸ γῆρας ἐπελθὸν\n\n ἀφέληται τὸ δύνασθαι χρῆσθαι πρὸς ἡδονήν; πόθεν\n\nδὲ καὶ τοῦτο προλέγεις; ἐκ ποίων ἥκων χρηστηρίων;\n\nποῖον κομίζων λόγιον; ἐντετύχηκας τῇ Τύχῃ καὶ κατα-\n\n \n\n \n\n \n\n \n\n\n\n \n\nμόνας συνεγένου καὶ λεγούσης ἀκήκοας; οὐ παύσῃ\n\nκενὴν πλάττων παραμυθίαν; οὐ ποιήσεις τὰ ὁρώμενα\n\nτῶν ἀφανῶν ἰσχυρότερα; δώσει μετὰ ταῦτα ἡ Τύχη.\n\nδιὰ τί γὰρ μὴ πάλαι δέδωκεν; οὐκ ἦν αὐτῇ χρήματα\n\nπάντα ἐχούσῃ; οὐκ ἦσάν μοι χεῖρες αἰ δυνάμεναι λα- \n\nβεῖν; οὐχ ἐώρα με μετὰ τοῦ γείτονος περινοστοῦντα;\n\nοὐκοῦν φιλοῦσα μὲν ἤδη ἂν ἔδωκε, μισοῦσα δὲ οὐδὲ\n\nεἰσαῦθις δώσει.",
        "46":"πολλοὺς ἐλπίδες ἀγαθαὶ πρὸς\n\nγῆρας μετὰ πενίας παρέπεμψαν καὶ οὔτε τῆς ἐνδείας\n\nἀπηλλάγησαν οὔτε τῆς προσδοκίας ἀπέστησαν. ἀλλ’ οὐκ \n\nἐγὼ τούτων τῶν ἐξηρτημένων ἐλπίσιν. ἔχειν βούλομαι,\n\nπροσδέχεσθαι δὲ οὐκ οἶδα. καὶ δῆτα δώσει μὲν ἐμοὶ\n\nχρόνοις ὕστερον, δέδωκε δὲ ἤδη τῷ γείτονι. τῷ χρόνῳ\n\nτοίνυν ἠδίκημαι. ποῦ γὰρ ἴσον τῷ γεγονέναι τὸ\n\nμέλλειν; τοῦτ’ οὖν ἄξιον θανάτου τὸ μετ’ ἐκεῖνον \n\n \n\n \n\n\n\n \n\nἕξειν. ἴδει γὰρ ἢ κἀκείνῳ τὸν πλοῦτον ἀναβεβλῆσθαι\n\nἢ καὶ ἐμοὶ δεδόσθαι.",
        "47":"ἀλλ’ ἐγὼ καθεδοῦμαι περι-\n\nμένων καὶ κεχηνὼς καὶ πειθόμενος τούτοις τοῖς ἀπα-\n\nτεῶσι μάντεσι καὶ σκιαῖς ὀνειράτων δελεαζόμενος; ἐγὼ\n\n καθεδοῦμαι βοσκόμενος ἐλπίσι τοῦ γείτονος ἔργα καρ-\n\nπουμένου; τῶν φρενῶν ὅταν ἐξενεχθῶ, σωφρονῶν δὲ\n\n οὐκ ἀνέξομαι.",
        "48":"τί μέλλετε, <ὦ> πεντακόσιοι; | τί\n\nψηφίζεσθε; τί μάχεσθε φιλανθρώπῳ νόμῳ; πάντα κα-\n\nλῶς ὁ τοῦτον τεθεικὼς διελὼν τὰ περὶ τοὺς θεούς, τὰ\n\n περὶ τῶν φόνων, τὰ περὶ τῶν γάμων, κλοπῆς, αἰκίας,\n\nὕβρεως, βίας, ἀστρατείας, λειποταξίου συμφορώτατον\n\nἀπάντων τοῦτον ἔγραψεν, ὅν νῦν ἔχων ἀφῖγμαι σύμμα-\n\nχον. Ὅστις, φησί, βαρύνῃ τῷ ζῆν, ἀπόθνησκε.\n\nπερικλύζῃ κακοῖς. πῖνε κώνειον. πιέζῃ συμφο-\n\n ραῖς. ἄπιθι. λεγέτω μὲν ὁ δυστυχῶν τὰ πάθη,\n\nδιδότω δὲ ἡ βουλὴ τοῦ φαρμάκου, λυέσθω δὲ\n\n \n\n \n\n \n\n\n\n \n\nἡ λύπη τῷ θανάτῳ. κατὰ τοῦτον ὑμῖν, ὦ βουλή,\n\nπρόσειμι τὸν νόμον. καί με ἐνταῦθα πεπόμφασιν οἰ-\n\nκίαι δύο, πράττουσα μὲν κακῶς ἡ ἐμή, πλουτοῦσα δὲ\n\nκακῶς ἡ τοῦ γείτονος. \n\n 62. Μὴ τοίνυν ἄπρακτον ἀποπέμψητέ με τῇ μὲν 5\n\nἐνοικήσοντα, τὴν δὲ ἐγγύθεν ὀψόμενον, ἀλλ’ ἐπιστο-\n\nμίζετε τοὺς ἀντιλέγοντας μηδὲ ἐᾶτε τοῖς πεπτωκόσιν\n\nἐπεμβαίνειν, πρὸς οὓς ἐγὼ βραχέα διαλέξομαι· ἄνδρες\n\nδεινοὶ λέγειν καὶ βοᾶν καὶ καρπούμενοι τὸ\n\nβῆμα καὶ πλουτοῦντες ἀπὸ τῆς φωνῆς τῷ ποτε 10\n\nκεκίνησθε πρὸς ἀντιλογίαν; βλάβη τις ὑμῖν\n\nἐμὲ τελευτᾶν; οὐδεμία. ἀλλ’ ἐμοὶ κέρδος περι-\n\nεῖναι; ζημία μὲν οὖν ἐσχάτη. \n\n 63. Ἀλλ’ ἡ πόλις ἀνδρὸς στερήσεται σπου-\n\nδαίου. πάσας μέν, ὦ βουλή, τὰς στρατείας ἐξῆλθον \n\n \n\n \n\n \n\n\n\n \n\nκαὶ πανταχοῦ τὴν τάξιν ἐτήρησα καὶ τὴν πόλιν οὐδα-\n\nμοῦ κατῄσχυνα καὶ δικάζων οὐ διεφθάρην καὶ ὅσα\n\nπροστάττοιτε προθύμως ὑπηρέτουν. ταῦθ’, ἕως οὐδέν\n\nμε ἀπώλλυε. νυνὶ δὲ τί καὶ χρήσιμος ἂν ὑμῖν εἴην\n\n ἄνθρωπος τετηκώς, ἐκνενευρισμένος, μόλις ἐμπνέων,\n\nμόλις ὀρθούμενος, ὑπὸ τῶν ἔνδοθεν ἀναλούμενος\n\n τραυμάτων; τί τοῦτο | τῇ πόλει κεῖσθαί με νο-\n\nσοῦντα καὶ δαπανώμενον;",
        "49":"ἤδη τις ἔγραψε προβού-\n\nλευμα τῷ δεῖνι τῶν πολιτῶν πενομένῳ γενέσθαι παρὰ\n\n τοῦ κοινοῦ πλέθρα γῆς, ἀργυρίου μνᾶς, ἕτερα τοιαῦτα,\n\nἐφ’ οἷς οἱ κακοήθεις ἠγανάκτουν· ἀπὸ τῶν τοιού-\n\nτων ψηφισμάτων ἡ πόλις ἀπορεῖ καὶ διὰ τὰς\n\nτοιαύτας χάριτας ἡ διοίκησις καταβλάπτεται.\n\nνῦν τοίνυν τί τοιοῦτον ἔστιν εἰπεῖν; οὐ γῆν αἰτῶ\n\n παρ’ ὑμῶν, οὐκ ἀργύριον, οὐ σίτησιν οὐδ’ ἀξιῶ τὴν\n\nὑμετέραν φιλανθρωπίαν ἴσα δυνηθῆναι τῇ τοῦ γείτο-\n\n \n\n \n\n \n\n\n\n \n\nνος τύχῃ. φάρμακον αἰτῶ, κώνειον ζητῶ, τελευτῆς\n\nἐρῶ.",
        "50":"δότε χάριν ἧς πολλοὶ μετ’ ἐμὲ δεήσονται.\n\nπολλοῖς ἔσομαι τοιούτου θανάτου διδάσκαλος, οἱ νῦν\n\nλυποῦνται μὲν ἐφ’ οἷσπερ ἐγώ, λείπονται δὲ τῆς ἐμῆς\n\nἀνδρείας. ἀλλ’ ἂν ἴδωσί με πίνοντα θαρρούντως \n\nἀποθήσονται τὴν δειλίαν, καὶ τὸ βουλευτήριον ὄψεσθε,\n\nμεστὸν ἐπειγομένων ἀποθανεῖν. ἀνοιγνύτω τις τοῖς\n\nπένησι τὴν ὁδόν, καλείτω τις δι’ ἐμοῦ πολλοὺς ἐπὶ τὸ\n\nκώνειον. δούλοις μὲν ἐπιεικέσι δεσπότης χρηστὸς ἀναι-\n\nρεῖ τὴν δουλείαν, ἐλευθέροις δὲ δυστυχοῦσιν ἀληθὴς \n\nἐλευθερία ὁ θάνατος. παραινῶ δὲ καὶ τῇ πόλει μὴ\n\nμετρίως φέρειν τὴν τῶν ὁμόρων εὐδαιμονίαν, ἀλλ’ ἢ\n\nταπεινοτέρους ἔχειν ἢ μέγα δυναμένων ἀλγεῖν. φαίην\n\nδ’ ἂν ὅτι καὶ κατεσκάφθαι πόλει βέλτιον ἢ παροικεῖν\n\nἀμείνοσιν. \n\n 66. Οὐκ ἔτ’ οὖν ὄψει, φησί, τουτὶ τὸ βουλευ-\n\nτήριον. ἴδω δὲ ἔτι τὴν οἰκίαν τοῦ γείτονος; οὐκ ἔτ’\n\n \n\n\n\n \n\nὄψει τὴν ἐκκλησίαν. ἴδω δὲ ἐν ἐκκλησίᾳ τὸν πλού-\n\nσιον; στερήσῃ δὲ ταύτης τῆς ἀκτῖνος. τῆς δὲ ἀκτῖ-\n\nνος ἀνέξομαι τοῦ πλουσίου; καὶ δὴ πρόσεισιν αὐτὸς\n\nοὗτος. βαβαὶ τῶν κολάκων. ὁρᾶτε τὸ πλῆθος τῶν περὶ\n\n αὐτὸν φερομένων; \n\n 67. Ὦ φίλτατε σὺ καὶ μόνος ἀπολαβὼν τὴν τύχην\n\nκαὶ πάλαι μὲν ἑταῖρε, νῦν δὲ πλούσιε, σὲ μὲν οὐδὲν\n\n εἴρηκα παρὰ | τοῖσδε κακόν, τὴν δὲ Τύχην οὐκ\n\nἔστιν εἰπεῖν ὅσα. περὶ μὲν τῶν σῶν ταλάντων οὐδὲν\n\n εἴρηται κακόηθες, ἀλλὰ κἂν ἄλλον κωλύσαιμι. μηδεὶς\n\nοἰέσθω τοῦτον ἱερὰ σεσυληκότα πλουτεῖν ἢ διορύξαντα\n\nτοίχους ἢ κεκινηκότα τάφους ἢ προσθέμενον τοῖς πο-\n\nλεμίοις. ἄπεστιν αἰτία φαύλη τῆς εὐπορίας. ἀλλ’ ὥσπερ\n\nοὐκ ἐπιλαμβάνομαι τῶν τρόπων, οὕτω λοιδοροῦμαι τῷ\n\n δαίμονι, δι’ ὅν, ὦ γειτόνων εὐδαιμονέστατε, πίνω τὸ\n\nκώνειον.",
        "51":"σὺ δὲ σύναγε τοὺς φιλοίνους, τοὺς φι-\n\n \n\n \n\n \n\n \n\n \n\n\n\n \n\nλοσκώμμονας, τοὺς φιλοπαίγμονας, τοὺς ἀπλήστους,\n\nτοὺς κρεωφάγους, τοὺς πότας. μὴ παύση μισθούμενος\n\nαὐλητρίδας καὶ μίμους γελοίων καὶ κρότον ἐγείρων\n\nκαὶ τῇ γαστρὶ χαριζόμενος. κείσομαι τῶν σῶν ἀναίσθη-\n\nτος. εἰ <δὲ> βούλει, καὶ περὶ τὸν τάφον τὸν ἐμὸν \n\nσκηνωσάμενος πῖνε καὶ σκῶπτε καὶ ἐπορχοῦ καὶ κατα-\n\nγέλα. οὐ μᾶλλον ἐμοί τι μελήσει τούτων ἢ ταῖς στή-\n\nλαις καὶ τῷ σήματι.",
        "52":"τοσόνδε μέντοι παραινῶ σοι,\n\nμὴ τοῖς πότοις ὅριζε τὴν φιλοτιμίαν μηδ’ ἀρκεῖν ἡγοῦ\n\nπολυτελεῖς ἑστιάσεις. κοίνωσον εἰς ἅπαντας τὴν τύχην. \n\nμεταλαβέτω τῶν χρημάτων ὁ δῆμος. χορήγησον ἐθε-\n\nλοντής, ἐπίδος τριήρεις, ἐπίδος τάλαντα. χρῆσαι τοῖς\n\nοὖσιν εἰς δέον. ἂν μὴ ταῦτα ποιῇς, ἔστιν ὁ δημεύσων.\n\nὅ μόνον ἔγωγε δημοκρατίας ἐπῄνεσα. τί γὰρ δεῖ τοῖς\n\nπολλοῖς ἐφεστάναι πλούσιον ῥώμην ἔχοντα τῶν νόμων \n\nδυνατωτέραν; \n\n 70. Ἀλλ’ ὑμεῖς μὲν ἐξισοῦτε τὰς πολιτείας καὶ\n\n \n\n \n\n \n\n \n\n\n\n \n\nτἀς ὑπεροχὰς πάσῃ τέχνῃ κολούετε, ἐγὼ δὲ ἄπειμι\n\nπαρὰ τοὺς πλείους, παρ’ οἷς οὐκ ἔστι χρυσὸς οὐδ’\n\nἄργυρος οὐδὲ γείτων εὐπορώτερος γείτονος. \n\n \n\n \n\n"
    },
    "work":"declamationes 30",
    "original-urn":"urn:cts:greekLit:tlg2200.tlg00530.opp-grc1",
    "edition":"Libanius, Declamationes 30"
}
{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00441.opp-grc1-simple",
    "text":{
        "0":"\n \n XLI. \n ΠΡΟΣ ΤΙΜΟΚΡΑΤΗΝ. \n ἀφῖξαι μὲν ἡμῖν ἀπὸ τοῦ θεάτρου, Τιμό- \nκρᾶτες, τὸ πρόσωπον δὲ οὐκ ἀπὸ θεάτρου σοι μᾶλλον\nκαὶ τῶν ὅσα ἐστὶ θεάτρων, ἢ δυσχερῶν τέ τινων καὶ\nοἷα γένοιτ’ ἂν τῆς ἐσχάτης ἀθυμίας αἴτια. πρὸς τοσοῦ- \nτὸν, ὦ βέλτιστε, κατηφείας ἥκεις οὐχ εὑρών, ἀκήκοα\nγάρ, τὰ εἰωθότα θορυβοῦντας τοὺς ἐπὶ τούτῳ κατα-\nστήσαντας αὑτούς. ἐκείνων μὲν οὖν οὐχὶ θαυμάζω\nτοῦτο πεποιηκότων, σοῦ δέ, εἰ ταῦτα ἀθυμίας ἄξια\nσαυτῷ νενόμικας. πρότερον δὲ | εἰπεῖν πρὸς σὲ \nβούλομαι τῆς ἀφωνίας ἐκείνων τὴν αἰτίαν. \n \n \n \n \n \n \n \n \n \n\n \n 2. Ἀνέστραπται, ὦ Τιμόκρατες, τὸ πρᾶγμα καὶ τῶν\nἀρχομένων τινὲς τῶν ἀρχόντων ἀξιοῦσιν ἄρχειν. καὶ\nτοῦτο βουληθέντες ἐδυνήθησαν ἐπιθυμητὰς μὲν τῶν\nπαρ’ αὑτῶν εὐφημιῶν τοὺς ἄρχοντας καταστήσαντες,\n αὐτοὶ δὲ τοῦτο τοτὲ μὲν διδόντες, τοτὲ δ’ οὔ. καὶ μὴ\nδόντες ἠνίασαν καὶ δεδωκότες εὔφραναν. καὶ προ-\nήγαγον δὴ τὰς βοὰς εἰς μισθὸν ἀντὶ τῶν βοῶν ἐπαγ-\nγέλλοντες ὅ τι ἂν αὐτοῖς δοκῇ, τῷ δὲ ἐφιεμένῳ τῶν\nβοῶν οὐκ ἔνι μὴ πάντα παρέχειν. οὕτω πολλοῦ πω-\n λοῦσιν οἱ κατάπτυστοι τὰς βοάς.",
        "1":"πρὸς οὖν τοὺς\nἄρτι παριόντας ἐπὶ τὰς ἀρχὰς ἐκεῖνο ποιοῦσι. παρ-\nαγγέλλουσιν ἀλλήλοις ἀναβάντες αὐτούς τε σιωπᾶν καὶ\nτὸ λοιπὸν τῶν θεατῶν ταῖς ἀπειλαῖς ταῖς διὰ τῶν\nνευμάτων κατέχειν. εἶθ’ ἡ μὲν ἡμέρα χωρεῖ, ὧν δέ\n ἐστιν ἡ σκηνή, τὰ αὑτῶν δείξαντες ἀπῆλθον γρύξαντος\nοὐδὲν] οὐδενός, τῷ δ’ ἄρχοντι δεινόν τέ τι τοῦτο\nφαίνεται καὶ μέγα δυστυχίας μέρος. καὶ καθήμενος\nνῦν μὲν ἐρυθριᾷ, νῦν δὲ ὠχριᾷ καὶ τὰ μὲν πολλὰ\nσιγᾷ, λαλῶν δέ τι πρὸς τοὺς πλησίον οὐκ οἶδεν ὅ τι\n λαλεῖ. εἶτα λέγει τι διὰ τοῦ κήρυκος πρὸς αὐτοὺς ᾧ\nπιστεύει κινήσειν τὸ ἡσυχάζον, οἱ δ’ εἰσὶν ἀκούσαντες\nοἷοι καὶ πρὶν ἀκοῦσαι. τί οὖν ἐπὶ τούτοις ὁ ἄρχων;\nτοὺς ἡγεμόνας αὐτῶν ἀναζητήσας ἐδεήθη μὴ ταῦτα\nσφᾶς ποιεῖν. οἱ δέ τινες καὶ προσέθεσαν ἀργύριον.\n \n \n\n \nτῶν δὲ τὰ μὲν ὑποσχομένων, τὰ δὲ αἰτησάντων\nλογία γίνεται τοὺς μὲν βοήσεσθαι, τὸν δὲ ἅπαντα χαρι-\nεῖσθαι.",
        "2":"κατὰ τοῦτον τὸν νόμον καὶ νῦν σεσιγήκασι\nκαὶ τῷ γε εἰωθότι | μηχανήματι καὶ κατὰ σοῦ \nκέχρηνται καὶ τό γε δεινότατον, ὅτι καὶ ᾑρήκασι. \nδῆλον γάρ, ὅτι εἰ τῷ μὴ φθέγξασθαι ταπεινῶσαί σε\nδεδύνηνται καὶ κατεδουλώσαντο, τῇ γε βοῇ πάλιν ἀνα-\nστήσαντες ἕξουσιν ἑπόμενον καὶ πρὸς μηδὲν ἀντι-\nτείνοντα. \n 5. Ἐγὼ δὲ ἠχθόμην μὲν διὰ ταῦτα τὸν παρελθόντα \nχρόνον, ἠχθέσθην δὲ καὶ νῦν· καὶ μειζόνως γε νῦν\nἀμείνονός μοι διεφθαρμένης ἐλπίδος. ᾤμην γάρ, εἰ\nκαὶ μηδεὶς ἕτερος, σέ γε οὐδὲν τὰ τούτων νομιεῖν,\nἀλλ’ ἴσον ἡγήσεσθαι τήν τε βοὴν τήν τε σιωπήν. νῦν\nδὲ καὶ σὺ πέπτωκας ἡμῖν καὶ πλείστου σοι τὰ μηδενὸς \nἄξια. τίνος γὰρ ἄξιον αἱ παρὰ τούτων εὐφημίαι τῶν\nἐκ παίδων μέχρι τῆς τήμερον ἡμέρας ἐν ἀργίᾳ τε καὶ\nκακίᾳ πολλῇ βεβιωκότων; οὐκ οἶσθα αὐτούς, ὦ Τιμό-\nκρατες, καὶ ταῦτα οὕτω πολὺν παρ’ ἡμῖν διατρίψας\nχρόνον;",
        "3":"οὗτοι ξένοι πάντες εἰσὶ κακῶς δεῦρο ἥκον- \nτες ὑπ’ αὐτῶν ὧν ἠδίκουν ἐκπεσόντες τῶν ἑαυτῶν\nπατρίδων, οἱ μὲν πατέρας συγκόψαντες, οἱ δὲ κατὰ\nμητέρων ταῖς χερσὶ χρησάμενοι, φεύγοντες τὰς\nχνίας ἐφ’ ἃς αὐτοὺς ἦγον οἱ γονεῖς. παῖδες μὲν οὖν\n \n\n \nὄντες εἶχον ἐξ αὐτῆς τῆς νεότητος τὴν τροφήν, εἰς\nἄνδρας δὲ ἥκοντες ἐπιλιπούσης αὐτοὺς ἐκείνης τῆς\nἀφορμῆς εἰς τὴν ἀπὸ τοῦ τῇδε θεάτρου βλέψαντες\n ἀναστάντες ἔδραμον ζῆν μὲν ἐν ἀργίᾳ βουλόμενοι, |\n ζῆν δὲ ἐντεῦθεν μόνον δυνάμενοι.",
        "4":"τοῖς μὲν\nγὰρ μίμοις οἱ μέν τινες σφᾶς αὐτοὺς ἔδοσαν, τῶν\nὀρχηστῶν δὲ τὸ πλέον γεγένηται. καὶ οὗτός σφισιν\nὁ βίος ἐκείνοις ὑπηρετεῖν, ἐκείνοις ὑπακούειν, ἐκείνους\nθωπεύειν, ἐκείνους θεραπεύειν, ἐκείνους κοσμεῖν, ἐκεί-\n νων ἐξηρτῆσθαι, μηδὲν ἕτερον μήτε πράττειν μήτε\nεἰδέναι. οἱ δὲ αὐτοὺς διατρέφουσιν ἀργυρίῳ νῦν μὲν\nπλείονι, νῦν δὲ ἐλάττονι· ἐλάττονι μέν, ὁπότε ἡσυχά-\nζοιεν, πλείονι δέ, ὁπότε ὀρχοῖντο. πᾶν δὲ αἰσχρὸν\nαὐτοῖς ὁμοίως ἔν τε ἡμέραις ἔν τε νυξὶ πράττεται,\n κἀν ταῖς ὑπερβολαῖς τῶν αἰσχρῶν τούτων αὐτοῖς ἡ\nφιλοτιμία, ὡς δὴ τότε μάλιστα τὴν αὑτῶν τάξιν βεβαι-\nούντων, ὅταν ἃ μηδὲ ἀκοῦσαι τοῖς σωφρονοῦσιν ἀνε-\nκτόν, ταῦτα αὐτοῖς ῥᾳδίως πράττηται.",
        "5":"ἀναβαίνουσι\nτοίνυν εἰς τὸ θέατρον οὐχ ὡς τοῖς δεικνυμένοις σύμ-\n μέτρον ἀποδώσοντες τὴν βοήν, ἀλλ᾿ ὡς ἅπαν ὅσον\nἔχουσι βοῆς εἰσοίσοντες, ὥστ’ οὐκ ἄν τις αὐτῶν γε\nτῶν γιγνομένων ἀπών, ἀκούων δὲ τῶν βοῶν ἔχοι δια-\nκρῖναι τάς τε ἀμείνους τάς τε χείρους τῶν ὀρχήσεων\nἡμέρας.",
        "6":"οὗτοι τοίνυν εἰσὶ μὲν οὐ πλείους ἢ τετρα-\n \n \n\n \nκόσιοι, οἱ μὲν τούτῳ συμπράττοντες, οἱ δὲ ἐκείνῳ,\nκακοὺς δὲ σφᾶς αὐτοὺς πρώτους πεποιηκότες καὶ τὰς\nτῶν ἐλευθέρων οἰκίας διορύττουσι θηρῶντες ὁπόσους\nδύναιντο τῶν νέων καὶ ταὐτὰ θαυμάζειν αὑτοῖς ἀνα-\nπείθοντες καὶ ζώντων μὲν αὐτοῖς τῶν γονέων κλέπτας \nαὐτοὺς τῶν πατρῴων, ὅσον ἔξεστι, ποιοῦντες, ἀπο-\nθανόντων δὲ καθάπαξ προδότας. καὶ πολλῶν οἰκίας\nἵδοι τις ἂν περὶ ταῦτα ἀνηλωμένας. οὗτοι καὶ τὰ τῶν\nλόγων βεβλάφασι τῶν νέων τοὺς μὲν ῥᾳθυμοτέρους \nπεποιηκότες, τοὺς δὲ ὅλως | ἀποστήσαντες. καὶ τί \nδεῖ με ζητεῖν πρᾶγμα ἀδύνατον ποιεῖν, ἅπαντα τὰ\nτούτων λέγειν κακά; πλὴν τοσοῦτόν γε ἐρῶ, ὅτι\nχοῦ τῆς γῆς ἡμῖν ἡ πόλις διαβέβληται διὰ τὴν τούτων\nἀσέλγειαν καὶ βδελυρίαν. \n 10. Τὰς οὖν παρὰ τούτων εὐφημίας ἀγαθόν τι \nκρίνεις, ὦ Τιμόκρατες, κατὰ τοὺς πολλοὺς τῶν\nτων; κακὸν μὲν οὖν μέγιστον εἰκότως ἂν ἡγοῖο τὰς\nπαρὰ τῶν κακῶν ταύτας εὐφημίας. ἴσην γὰρ ἔγωγε\nνομίζω μαρτυρίαν ἀρετῆς εἶναι τό τε κακῶς ἀκούειν\nπαρὰ τῶν φαύλων τό τε εὖ παρὰ τῶν σπουδαίων. \nτίς δ’ ἂν καὶ ἀμείνους ὑμᾶς παρὰ τοῦτο νομίζοι; ποῖος\nἄρχων ἐθνῶν; ποῖος ὕπαρχος; τίς λοχαγός; τίς στρα-\nτηγός; ποῖος βασιλεύς; ποῖα βουλή; τίνες γεωργοί;\nτίνες στρατιῶται; ὧν γὰρ τοῦ τρόπου κατεγνώκασι,\n \n \n\n \nπῶς ἂν τὰ ῥήματα τούτων, εἰ καὶ εὐφημότερά πως\nεἴη, χρηστὸν ἂν ἔχειν τι νομίζοιεν; \n 11. Νὴ Δία, τὸ γὰρ φιλεῖσθαι παρὰ πόλεως\nκαλόν, τουτὶ δ’ ἂν εἴη τοῦ φιλεῖσθαι σημεῖον.\n πόλιν γὰρ ἡγῇ τουτουσὶ τοὺς ἀπόλιδας, πόλιν τοὺς\nἀοίκους, πόλιν τοὺς ἀγάμους, οἶς καλὴ μὲν εἰς βίον\nοὐδεμία πρόφασις, τὸ κακοὺς δὲ εἶναι καὶ τὸ κακὰ\nδρᾶν; ὁ βουλευταῖς ἀρέσκων καὶ παισὶ τοῖς τούτων,\nὁ τοῖς ἐπὶ τῶν ἀρχῶν ἐξητασμένοις, ὁ τοῖς παιδεύ-\n οὖσιν, ὁ τοῖς παιδευομένοις, ὁ τοῖς πονοῦσι περὶ τὴν\nγῆν, ὁ τοῖς παρέχουσιν αὑτοὺς τοῖς δικαζομένοις συμ—\nμάχους, ὁ τοῖς ἀπὸ τῶν χειρῶν ποιουμένοις τὸν βίον,\nὁ τοῖς ἐπ’ ἐμπορίᾳ πλέουσιν, ὁ τούτους ἕλκων οἷς\nποιεῖ καὶ φιλεῖν αὑτὸν ἀναπείθων οὗτος ὑπὸ πόλεως\n ὡς ἀληθῶς φιλεῖται. ὁ δ’ ὑπὸ τουτωνὶ τῶν καταπτύ-\n στῶν φιλούμενος, | δῶμεν γάρ, οὐχ ὑπὸ πόλεως\nφιλεῖται, πόθεν; ἀλλ’ ὑπὸ νοσήματος πόλεως, οὗ\nδος ἂν ἦν ἀπηλλάχθαι τὴν πόλιν.",
        "7":"τί δ’ ἂν εἶεν\nοἱ πρὸ τῶν ζευγῶν ὑμῖν οὗτοι τὰ ᾄσματα λέγοντες\n πρὸς τὰς τοσαύτας μυριάδας αἰ τήν τε πόλιν ἔχουσι\nκαὶ τὰ τούτων δυσχεραίνουσιν; εἰ δ’ οἱ μὲν ὑπὲρ ὑμῶν\nεὔχοιντο, καταρῷντο δὲ ὑμῖν οἱ ἀμείνους τε καὶ πλείους,\nπῶς οὐ κακοδαίμονες οἱς ταῦτά ἐστιν ἀμφότερα;\n",
        "8":"ἔτι τοίνυν πολλῶν μὲν ἀρχόντων παρ’ ἡμῖν γενο-\n μένων κακῶν, ὀλίγων δέ τινων ἀγαθῶν περὶ μὲν τῶν\n \n\n \nοὔτοι φαίνονται σεσιγηκότες, περὶ δὲ τῶν τὰ εὔφημα\nταῦτα εἰρηκότες καὶ οὔτε ἐκείνους ἀφείλοντο τὴν\nἀμείνω δόξαν οὔτε τούτους ἀπαλλάξαντες τῆς χείρονος\nπεριέθηκαν τὴν βελτίω. τί τοίνυν τῶν εὐφημιῶν τὸ\nκέρδος; ἤδη δέ τινας καὶ χρηστοὺς μετὰ τῶν πονη- \nροτέρων ἐπῄνεσαν, ὥσθ’ ὕβριν εἶναι τοῖς βελτίοσι τὸ\nπρᾶγμα, εἰ τῶν ἴσων ἔτυχον τοῖς οὐκ ἴσοις. \n 14. Σκόπει δὲ κἀκεῖνο, Τιμόκρατες. ἧκον ἐκ Ῥώμης\nοὐ πάλαι ποτὲ τῆς ἡμετέρας ἄρξοντες ἄνδρε δύο καλώ\nτε κἀγαθώ, δικαίω, πρᾴω, φρονίμω, περὶ παιδείαν \nδιατετριφότε. οὗτοι τὴν ἀπὸ τῶν ἄλλων αὐτοῖς γενο-\nμἐνην δόξαν ἔβλαψαν τῷ τὰς τούτων βοὰς μέγα νομί-\nσαι καὶ καλόν. καὶ νῦν ὁπότε τις περὶ αὐτῶν γίγνοιτο\nλόγος, οἱ δυσχερῶς ἔχοντες πρὸς ἐκείνους ταῦτ’ ἐπεισ-\nάγοντες δοκοῦσί τι λέγειν, εἰ δ’ ἐκείνους τις ἐπεπείκει \nμὴ μέγα νομίσαι τὰς | βοάς, ἦσαν ἂν διὰ πάντων \nἄμεμπτοι.",
        "9":"οὕτω δ’ αὖ κακῶς φρονεῖτε περὶ τοῦδε\nτοῦ πράγματος καὶ δείκνυτε τὴν λύπην τὴν ἐπὶ τῇ\nσιωπῇ, ὥστ’ οὐδὲ διὰ τοῦ κήρυκος ὀκνεῖτε τὴν βοὴν\nαἰτεῖν. τὸ γὰρ οὐ λίαν ὑμᾶς γνωρίζω πρὸς αὐτοὺς \nλέγειν καὶ τὸ τί μεμφόμενοι κάθησθε; καὶ τὸ τοῦ\nχάριν σεσιγήκατε; καὶ τὸ ὑμᾶς αὐτούς μοι\nξατε, ταῦτα καὶ τὰ τοιαῦτα προσαιτούντων ἂν εἴη\nσαφῶς τὰ παρὰ τούτων. οἱ δ’ ἐπὶ τούτοις ἀναπηδῶν-\nτες καταβεβληκότες ὥσπερ ἐν πάλῃ τὸν ἄρχοντα παροι- \n \n \n \n\n \nνοῦσιν οἷς κελεύουσιν ἀνιστάντες τε αὐτὸν ἀπὸ τοῦ\nθρόνου καὶ προσκυνεῖν ἀναγκάζοντες τὴν πόλιν, αὑτοὺς\nκαλοῦντες πόλιν. ὑμῶν δὲ οἱ μὲν θάτερον ποιοῦσι,\nτὸ πρότερον, οἱ δὲ καὶ ἀμφότερα. καὶ τοῦτο ὅπως\n ποτὲ δεῦρο εἰσῆλθεν, οὐκ οἶδα, ἐπεὶ ἔν γε τοῖς προ-\nτἐροις χρόνοις οὐδὲν τοιοῦτον οὔτε ἐλέγετο οὔτε ἐπράτ-\nτετο. οὐδ’ ἑωρῶμεν ἡμεῖς τότε τοιαύτας μὲν στάσεις\nἀρχόντων, τοιαύτας δὲ χεῖρας οὐδ’ ἀπιόντα τῶν θεατῶν\nἕκαστον πεπεισμένον, ὡς ὑφ’ ἑαυτῷ τὸν ἄρχοντα λάβοι. \n 16. Ἐνταῦθα πολλὰ παρὰ τοὺς νόμους ἔργα τὸ\nθέατρον ἀπεργάζεται καί τινες ἁρπασθέντες ἐκεῖθεν\nἐδέθησαν ἀπ’ ὀλίγων ῥημάτων ὑπ’ ὀλίγων ῥηθέντων.\nὁ γὰρ δὴ τῆς βοῆς ἔρως πάντα ὑπηρετεῖν ἀναγκάζει\nτά τε ἄλλα καὶ τρέχειν εἰς τὴν Δάφνην καὶ ποιεῖν\n τὴν μυρία | κακὰ τῇ πόλει φέρουσαν ἑορτήν, ἐπεὶ\n καὶ νέοι μετὰ σωφροσύνης ἀναβάντες ἐκεῖσε ταύτην\nἀποβαλόντες κατέβησαν. εἰς ἅ μοι δοκεῖ βασιλεύς τις\nἀγαθὸς ἀποβλέψας σβέσαι τὸ πρᾶγμα, τὸ δὲ αὖθις\nἀνέφυ, καὶ γίνεται τῶν μὲν ἐπιταττόντων, ὑμῶν δὲ\n ὑπουργούντων εὔδαιμον τοῦτο ἡγουμένων. καὶ μετὰ\nἀναιδείας πέντε ἢ καὶ πλείους ἡμέρας ὁρᾶται διάγον\nτὸ ἀναβάν, ἦς τὸ μὲν εἰς αὐτούς, τὸ δέ τι καὶ εἰς\nὑμᾶς ἔρχεται. καίτοι εἰ τις ὑμᾶς καταβαίνοντας ἀπὸ\nτῆς πολυειδοῦς μέθης ἐκείνης, περὶ τί χρόνος ὑμῖν\n \n \n \n\n \nἀνήλωται τοσοῦτος; ἔροιτο, τίνι βελτίω τὰ τῆς\nπόλεως πεποιηκότες ἀναστρέφετε; τί, πρὸς θεῶν,\nἐρεῖτε; ἦ ὅτι καὶ τῷ λίαν ἀσχημονεῖν εἶναι τόπον\nἐχρῆν;",
        "10":"οὐκ ἂν τοιαῦτα ἑορτάζειν ἠναγκάζεσθε,\nΤιμόκρατες, εἰ μὴ τὴν τοῦ πρὸς μηδὲν ἔχειν ἀντιλἐ- \nγειν ἀνάγκην ὑμῖν αὐτοῖς ἐπεθήκατε. νῦν δὲ καθάπερ\nοἱ τιθασοὶ λέοντες ἐκπεσόντες τῆς ἐλευθερίας πρὸς\nτὰς ἀπειλὰς τῶν ἐφεστηκότων πτήσσουσιν, οὕτως ὑμεῖς\nἐκπεσόντες τῆς ὑμετέρας τάξεως ἄγεσθε δεδιότες τὴν\nσιγὴν τῶν τετρακοσίων. οἱ δ’ ἰσχυρότεροι μὲν γεγόνασι \nτῶν ἐν τῷ καταλόγῳ, παρ’ ὧν ἔννομοι φωναί,\nτεροι δὲ τῆς βουλῆς αὐτῆς, πλείοσι δὲ τιμῶνται παρ’\nὑμῶν ἢ οἱ τὰς οὐσίας καταλειτουργήσαντες, κἂν μεθ’\nὑμῶν ᾖ τοῦτο τὸ μέρος, οὐδὲν ὑμῖν τὰ ἄλλα. εἶτα \nοὐχ οἷς ἐχρῆν γνωρίζεσθαι πεπαυμένης τῆς ἁ \nαἰσθάνεσθε ἀμελούμενοι μὲν ὑπὸ τῶν χρηστῶν ἐν\nκαιρῷ | τιμῶν δεομένῳ, κατεγνωκότες δὲ τῆς εἰς \nτοὺς οὐδενὸς ἀξίους θεραπείας.",
        "11":"Οἶσθα Φιλάγριον\nἐκεῖνον τὸν ἄρξαντα, ὃς τὸν χειμῶνα τὸν πολὺν\nνον καὶ ἤνεγκε καὶ διέφυγεν; οὗτος ἐλθών ποτε εἰς \nτὸ θέατρον ἐν πολλῇ σιγῇ τὰ δεικνύμενα ἰδὼν αὑτῷ\nτε συνησθεὶς ἀπῆλθε καὶ παρὰ τῶν εὖ φρονούντων\n \n \n \n\n \nἐπαινούμενος. ἀκούων γὰρ εἶναι τοῦτο παλαιὸν ἐμιμή-\nσατο, ἡνίκα ἦρχε μὲν ὁ ἄρχων, ἤρχετο δὲ ὁ ἀρχόμενος,\nἡνίκα τὰ καλὰ μὲν ἤνθει, τὰ πονηρὰ δὲ ἠλαύνετο.\nτοιγαροῦν ἐστιν αὐτῷ κλέος ἄριστον ἄρχειν εἶναι τοῦτο.\n καὶ ὅτε πρῶτον προσῆγε, τούτων τινὲς ἀπήντων ἅμα\nᾠδῇ περὶ αὐτοῦ τι λεγούσῃ. ἦς τὴν ἀρχὴν εἰπόντες\nἐπεστομίσθησαν οὐδὲν εἰπόντος αὐτοῦ δεῖσθαι\nούτου φληνάφου. \n 19. Ταῦτα σὲ ἀξιῶ ζηλοῦν, τούτοις ἕπεσθαι καὶ\n10 μάλιστα μέν, εἰ οἷόν τε, καθῆραι τὴν πόλιν τοῦ μύσους,\nεἰ δὲ μή, γυμνῶσαί γε τῆς παρούσης δυνάμεως. τοῦτο\nδ’ ἂν ποιήσαις, εἰ δείξαις, ὡς αἰσχύνῃ ταῖς παρὰ\nτων εὐφημίαις. \n \n \n"
    },
    "work":"orationes 41",
    "original-urn":"urn:cts:greekLit:tlg2200.tlg00441.opp-grc1",
    "edition":"Libanius, Orationes 41"
}
{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00507.opp-grc1-simple",
    "text":{
        "0":"\n\n \n\n VII. \n\n Ἀλκίππη θυγάτηρ Ἄρεος ἦν, ἐτύγχανε δὲ\n\nΠοσειδῶνος υἱὸς Ἁλιρρόθιος ἐρῶν αὐτῆς, ὃ\n\nμαθὼν Ἄρης τοῦτον ἀπέκτεινε. καὶ δικάζεται \n\n Ποσειδῶν Ἄρει ὑπὲρ Ἁλιρροθίου. \n\n Ποσειδῶν. \n\n 1. Ἀπολωλεκώς, (5 θεοί, τὸν ἐμαυτοῦ παῖδα Ἁλιρ-\n\nρόθιον, ὃν ἴστε, διὰ τὴν ὠμότητα τοῦ ῥᾳδίως τούτου\n\n \n\n \n\n \n\n \n\n \n\n \n\n \n\n \n\n\n\n \n\nκινοῦντος τὸ ξίφος ἥκω δίκην παρ’ αὐτοῦ ληψόμενος,\n\nὅ μόνον τοῖς ἠδικημένοις εἰς παραμυθίαν λείπεται.\n\nδεῖ δὲ ἕκαστον ὑμῶν ἢν ἂν εἶχεν ὀργὴν αὐτός τι τοι-\n\nοῦτον πεπονθώς, ταύτῃ χρήσασθαι καὶ νῦν ἐν τῷ δι-\n\nκάζειν ἐπὶ τοῦτον. τὸ γὰρ αὐτὸ καὶ δίκαιον καὶ λυσι- \n\nτελοῦν καὶ φυλάττον τῇ τιμωρίᾳ τοῖς ἄλλοις θεοῖς\n\nτοὺς ἑαυτῶν. \n\n 2. Τὴν μὲν οὖν ἐπιείκειαν τὴν ἐμὴν ἐξ αὐτοῦ τοῦ\n\nνῦν γινομένου πάρεστιν ὑμῖν ὁρᾶν. δικαστηρίῳ χρῶ-\n\nμαι παρὸν τῇ χειρί. καὶ γὰρ εἰ θεὸς καὶ οὗτος, ὥσπερ \n\nἡμῶν ἕκαστος, ἀλλ’ ἔνι μοι πολλαχόθεν τὸ δύνασθαί\n\nτι πλέον. ὅμως δὲ οὐκ ᾠήθην δεῖν ἐπ’ ἔργον ἐλθεῖν\n\nἀντὶ λόγων. ὃ δὴ δίκαιον ὑμᾶς αἰσχυνθέντας βοηθῆσαι\n\nτῷ τὴν τιμωρίαν ἐφ’ ὑμῖν πεποιημένῳ.",
        "1":"ἡ μὲν οὖν\n\nἀγανάκτησις ὑμῶν, ἥν, ὧς ἠκούσατε τὸ πρῶτον εὐθὺς \n\nτετολμῆσθαι τὸν φόνον, ἐσχήκατε, καλή τε καὶ πρέ-\n\nπουσα θεοῖς, ὧν ἐστιν, οἶμαι, μηδὲν ὠμὸν ἐπαινεῖν,\n\nἄξιον δὲ κἀν τῇ ψήφῳ τηρῆσαι τὴν γνώμην τήμερον\n\nκαὶ μὴ πρὶν μὲν δεῦρ’ ἥκειν μισεῖν τὸ πεπραγμένον,\n\nἑτέρους δὲ ἐν τῷ δικαστηρίῳ γενέσθαι καὶ φανῆναι 20\n\nτῷ κρινομένῳ | παραπλησίους τὸν τρόπον. ὂν εἰ \n\n \n\n \n\n\n\n \n\nἀφήσετε νῦν, τὰ αὐτὰ ἂν τούτῳ καὶ αὐτοὶ δρᾶσαι\n\nπρὸς ἅπαντας ὡμολογηκότες ἔσεσθε. \n\n 4. Ἀκούσατε δὲ τὰ τῷ νεανίᾳ τούτῳ περί τε ἐμὲ\n\nκαὶ τοὺς ἐμοὺς πεπραγμένα καὶ σκέψασθε εἰ φορητά.\n\n Ἦν μοι παῖς Ἁλιρρόθιος, ὃν οὐδὲ ὑμεῖς ἀγνοεῖτε.\n\nοὗτος ἤκουε πολλάκις μου λέγοντος μεμνῆσθαι τοῦ\n\nπατρὸς καὶ πειρᾶσθαι κτᾶσθαι τήν τε παρὰ τῶν θεῶν\n\nτήν τε παρὰ τῶν ἀνθρώπων εὔνοιαν τῷ τοὺς μὲν αἰ-\n\nδεῖσθαι, τοὺς δ’ ὅ τι δύναιτο εὖ ποιεῖν. καὶ ἦν οὐ\n\n κακός. θυγατέρα δὲ ὧς εἶδε τούτου καλήν τε καὶ με-\n\nγάλην καὶ λάμπουσαν καὶ οἵαν αὑτῆς ἐμβαλεῖν ἔρωτα\n\nνεανίσκῳ ἔπαθέ τι καὶ ἐθαύμασε καὶ ἦν ἐραστής.\n\n",
        "2":"τὸ μὲν οὖν πρῶτον ἀπάγειν ἐπειρᾶτο τοὺς ὀφθαλ-\n\nμοὺς ἀπ’ αὐτῆς καὶ κρείττων γίνεσθαι τοῦ πάθους\n\n καὶ ἐπέπληττεν αὐτὸς αὑτῷ καὶ τὰ μὲν ἔπειθε, τὰ δὲ\n\nοὐκ ἴσχυεν, ἀλλὰ νῦν μὲν ἐκράτει, νῦν δὲ ἐκρατεῖτο.\n\nκαὶ πάλιν νικῶν ἠλέγχετο πάλιν καὶ πολλάκις ἑκάτερον,\n\nὦ δικασταί, τελευταῖον δὲ εἶξεν. οὐκ ἀντέσχεν. ἀπεῖ-\n\nπεν. ἔκαμε μαχόμενος τοσούτῳ θεῷ. συνεχώρησε τῷ\n\n πεφυκότι κρατεῖν. προσῆλθεν. ἔδρασε. δράσας ᾐσχύνετο.\n\nκατηγόρει τῶν πεπραγμένων. οὐκ εἶχεν ὅστις γένηται\n\n \n\n \n\n \n\n\n\n \n\nλογιζόμενος πῶς μὲν ἐμέ, πῶς δὲ τοῦτον ὄψεται.",
        "3":"ἐγὼ\n\nμὲν οὖν ὡς ἐπυθόμην, ἠχθέσθην καὶ περὶ τιμωρίας\n\nπρεπούσης τοῖς τοιούτοις ἐβουλευόμην, ὁ δὲ εὐθὺς ἐπὶ\n\nτὸ ξίφος χωρεῖ ὑπερβὰς μὲν ἐμὲ καὶ τὸ μέμψασθαι παρ’\n\nἐμοὶ τὸν υἱόν, ὑπερβὰς δὲ ὑμᾶς καὶ τὸ παρ’ ὑμῖν, \n\nὑπερβὰς δὲ καὶ τὸ δι’ ἑτέρων τινῶν δίκην λαβεῖν ὄν-\n\nτων μυρίων. ἆρ’ ὑμῖν οὐκ ἠδικῆσθαι δοκῶ; ἆρ’ οὐκ\n\nἐπεξιέναι δικαίως; ἆρ’ οὐ πολλῷ τούτου μετριώτερος\n\nεἶναι τὸ δικάσασθαι προκρίνας ἢ ῥώμῃ χρήσασθαι; \n\n 7. Εἶτ’ ἀξιώσει τὴν αἰτίαν ἐξετάζεσθαι τοῦ φόνου, \n\nεἰ φθονῶν μοι τοῦ παιδὸς τοῦτ’ ἔδρασεν ἢ RIV 404\n\nμηδὲν ἔχων δίκαιον ἐγκαλεῖν; εἰ δὲ οὐ φθονῶν μέν,\n\nἌρες, ἀπέκτεινας δέ, ἧττον ἐγώ τι παρὰ τοῦτο τοῦ\n\nπαιδὸς ἐστέρημαι; καὶ εἰ φαυλοτέρα γνώμη τῆς σφαγῆς\n\nἡγήσατο, σκοπεῖν ἀξιώσει. πάνυ γε, φαίην ἄν, εἰ φαύ- \n\nλῆς ἐστὶ γνώμης ἐρᾶν φόνων καὶ σφάττειν εὐχερῶς.\n\nἀφ’ ἧς γάρ, οἶμαι, γνώμης ἥδεται πολέμοις καὶ μάχαις,\n\nἔνθα πολλοὶ μὲν νεκροί, πολὺ δὲ αἷμα γῆν τε φοι-\n\n \n\n \n\n \n\n \n\n\n\n \n\nνίττον καὶ χρωννυον ποταμοὺς καὶ ποιοῦν ρυακας,\n\nἀπὸ ταύτης καὶ αὐτὸς ὃν ἂν τύχῃ κτείνει. καὶ δεινὸν\n\nοὐδὲν οἴεται ποιεῖν, ἂν ἀφελόμενός τινα τὴν ψυχὴν\n\nδείξῃ κείμενον, ἀλλ’ ἔστι μεγίστη τοῦτ’ αὐτῷ φιλοτι-\n\n μία, κἄν τις αὐτὸν προσείπῃ βροτολοιγὸν ἢ μιαιφόνον,\n\nἐπῄνεσε. ταῦτά σε ποιεῖ φονέα πολλῶν καὶ οὐκ ἂν\n\nἀρνηθείης οὐκ εἶναι φιλαίματος. \n\n 8. Ἐπὶ τούτοις ἐρεῖς τὴν Ἀλκίππην καὶ ὡς ἥπτετο\n\nαὐτῆς, ἐγὼ δὲ τὸν Ἔρωτα καὶ ὡς ἦγεν ἐπ’ αὐτήν. εἰ\n\n μὲν γὰρ ὕβρει τοῦτο Ἁλιρρόθιος ἐποίει καὶ ἀσελγείᾳ\n\nκαὶ λυπεῖν ἐθέλων, ὧς ἄν τις ὑπερορῶν καὶ καταφρο-\n\nνῶν, καλῶς τέθνηκεν, οὐκ ἀντιλέγω· εἰ δ’ οὐχ οὕτως\n\nἐμαίνετο καὶ παρεφρόνει ὥστ’ οὐκ οὔσης ἀνάγκης τῇ\n\nμὲν προσιέναι, σὲ δὲ μὴ δεδιέναι, μὴ τοῦ δράσαντος\n\n μᾶλλον ἡγώμεθα τὸ ἔργον ἢ τοῦ ἀναγκάσαντος.",
        "4":"τὴν\n\n \n\n \n\n \n\n \n\n\n\n \n\nδὲ τοῦ Ἔρωτος δύναμιν ὧς ἄμαχος ὁ θεός, ὡς ἀνίκη-\n\nτος, ὧς πάντας αὑτοῦ ποιῶν ἀσθενεστέρους, τίς ἀγνοεῖ;\n\nὅς γε ἴσον δύναται κατὰ ἀνθρώπων καὶ θεῶν. ἴσμεν\n\nδὲ ὅσοι ἠράσθημεν, οἵ τε ἄλλοι καὶ ὁ κορυφαῖος αὐτός,\n\nκαὶ] ὅτι γε τῶν ἀνθρώπων ἄρχοντες ὑπ’ αὐτοῦ μετ’ \n\nαὐτῶν | ἀρχόμεθα καὶ οὐκ ἀντιτείνομεν οὐδὲ ὅπλα \n\nἀνταιρόμεθα, ἀλλ’ ὁ δεξάμενος τῶν τῶν ἐφ’ ὅπερ\n\nἂν ὐπ’ αὐτοῦ κινηθῇ κάλλος, ἐπὶ τοῦτο φέρεται. οὕτω\n\nδὲ ἴσμεν αὐτοῦ τῆς δυναστείας τὸ μέγεθος καὶ ὡς τὸν\n\nἁλόντα πάντα ἀνάγκη ποιεῖν, ὥστε καὶ ὀμόσας ἐρᾶν \n\nπαραβὰς τὸν ὅρκον δίκην οὐ δίδωσιν, ἀλλὰ καὶ τούτῳ\n\nτετίμηται τὰ ἐρωτικά.",
        "5":"καὶ τί δεῖ τἄλλα λέγειν; οὐδὲ\n\nγὰρ αὐτὸς σύ γε δυνατώτερος εἷ ἡμῖν ὁ ὁπλίτης τοῦ\n\nτοξότου. οὐ βούλομαι πάντα ἀκριβῶς ἐξετάζειν ὅσα σοι\n\nδιὰ τουτονὶ πέπρακται τὸν θεόν, ἐν οἷς ἐστι καὶ τὰ \n\nπρὸς τὴν Ἀλκίππης ταυτησὶ μητέρα, καὶ οὐκ ὀνειδίζω.\n\nμέγας γὰρ ὁ θεός, μέγας ἐν ἅπασι γένεσι, καὶ ἐμὴ\n\n \n\n \n\n \n\n\n\n \n\nμὲν ἡ θάλαττα, Δῖός δὲ οὐρανός, ἡ γῆ δὲ κοινή, τού-\n\nτου δὲ πάντα. διὰ πάντων γὰρ ἡ τοῦδε διήκει δύνα-\n\nμις μετὰ Χάος τε καὶ Γῆν γενομένου θεοῦ, πρεσβυ-\n\nτέρου μὲν σοῦ, πρεσβυτέρου δὲ τοῦ σοῦ πατρὸς καὶ\n\n ἔτι γε τοὐκείνου πατρός, καὶ τί θαυμαστόν, ἐπεὶ καὶ\n\nαὐτοῦ γε Οὐρανοῦ;",
        "6":"ὑπηρετηκότα οὖν τοσούτῳ δαί-\n\nμονι τὸν ἐμὸν Ἁλιρρόθιον ἔδει τεθνάναι καὶ μήτε\n\nσυγγνώμης μήτε ἐλέου μήτε φιλανθρωπίας μηδεμιᾶς\n\nπαρὰ σοῦ τυχεῖν; ἃ κἀν τοῖς ἀνθρώποις ὁρῶμεν τιμώ-\n\n μένα, καί τις ἴς τινα ἁμαρτών τι μέγα πολλάκις ἀθῷος\n\nἀπῆλθε καταφυγὼν εἰς οἶνον ἢ θυμὸν ἢ προπέτειαν\n\nἢ λήθην ἤ τι τοιοῦτον. καίτοι τί τῶν ἄλλων ἃ συγ-\n\nγνώμην δύναται φέρειν οὐκ Ἔρωτος εἰς ἀνάγκης λόγον\n\nλείπεται; ἡδέως οὖν ἄν σε ἐροίμην, πότερον οὐδενὶ\n\n τῶν ἀπάντων ἐπ’ οὐδενὶ συγγνωσόμεθα; χείρους μέν,\n\nὧς ἔοικε, τῶν ἀνθρώπων, ὅμοιοι δὲ ἐσόμεθα τοῖς\n\n \n\n \n\n \n\n\n\n \n\nθηρίοις οἱ θεοί. ἀλλ’ ἐπ’ ἄλλων τοῦτο ποιοῦντες ἐνταῦθα\n\nἐσόμεθα | πικροί; καὶ τίνα ἂν ἔχοι τὸ πρᾶγμα λόγον; \n\n 12. Ἀλλ’ ἔδει πάντως δίκην λαβεῖν καὶ οὐκ\n\nἦν τὸ πρᾶγμα ἐνεγκεῖν. καλῶς. λάμβανε τοίνυν ἢν\n\nτῶν τοιούτων εἰκός· δῆσον, μαστίγωσον, λιμῷ καὶ \n\nδίψει καὶ πολλοῖς ἑτέροις πιέσαι δυναμένοις παράδος.\n\nὃ δὲ πεποίηκας τοῦτο τὸ νῦν, ἀπείλησον μέν, ποιήσῃς\n\nδὲ μή· οὕτω γὰρ καὶ δίκην ἂν εἰλήφεις καὶ τὸν αἰτι-\n\nασόμενον οὐκ εἶχες. νῦν δ’ οὐ μείνας ἐν ὅροις αὐτὸς\n\nτῶν ὀφειλόντων δίκην γεγένησαι. ὁ γὰρ ἐν τῷ πράττε- \n\nσθαι τιμωρίαν ἐκβὰς τὸ μέτρον ἀδικεῖ τῷ πλείονι.\n\n",
        "7":"τί δ’ ἂν ἐποίεις ἕτερον, εἰ ἀπεκτόνει τὴν Ἀλκίπ-\n\nπην ταύτην Ἁλιρρόθιος; ἆρ’ οὐκ ἂν ἐπὶ ταὐτὸ ᾔεις;\n\nδεινὸν δέ, εἰ τὸν μὲν Ἁλιρρόθιον τὴν Ἀλκίππην\n\nἀπεκτονότα ταύτην ἀπαιτήσεις τὴν δίκην, νῦν δ’ οὐ \n\nτοῦτο πεπραχότα τὴν αὐτὴν ἀπαιτήσεις]. εἶθ’ ἣν ἂν\n\n \n\n\n\n \n\nἀπῃτεῖτο φόνου δίκην, ταύτην δέδωκε τῶν νῦν. καὶ\n\nσὺ μὲν ἔχεις τὴν σαυτοῦ, ὁ δὲ ἐμὸς οἴχεται.",
        "8":"πόσῳ\n\nβελτίων ἂν ἦσθα τὸν μὲν καθείρξας, ἐμοὶ δὲ προσιὼν\n\nκαὶ λέγων· Πόσειδον, ἀδικεῖ με Ἁλιρρόθιος· οὐκ\n\n ἔστι μοι παρθένος Ἀλκίππη. δότω μοι δίκην\n\nτοῦ τολμήματος. αὐτὸς ἡμῖν δίκασον. εἰ ταῦτα\n\nἤκουον, οὐκ ἂν ὑμῖν τοῦτον μὲν ἐπαινέσαι δοκῶ,\n\nχαλεπὸς δ’ ἂν ἐκείνῳ γενέσθαι καὶ πλὴν τοῦ κτεῖναι\n\nπᾶσιν ἂν ἐπ’ αὐτὸν χρῆσθαι λύων τούτῳ τὴν λύπην\n\n τοῖς ἐκείνου κακοῖς;",
        "9":"ὁ δὲ τοῦτο μὲν ταπεινὸν ἡγή-\n\nσατο καὶ οὐ τῆς αὑτοῦ φύσεως καὶ] τό γε καθίσαι δι-\n\nκαστήριον αὑτῷ θεῶν, ὅπερ ἐγὼ τούτῳ νῦν, ὥσπερ δὲ\n\n ἀτιμίας μου κατεψηφισμένης ὐφ’ | ἀπάντων θεῶν\n\nκαὶ δεδομένης τοῖς βουλομένοις ἐξουσίας κακῶς ποι-\n\n εἰν καὶ ἐμὲ καὶ τοὺς ἐμούς, συνελόντι δὲ εἰπεῖν, ὡς\n\nὄντος ὄντος ἐμοῦ Ποσειδῶνος οὗτος οὐδὲ ῥήματος\n\nἀξιώσας ἐμὲ δραμὼν ἐπὶ τὸν υἱὸν ἀπέκτεινε. διὰ τί;\n\nδεινὸν ἦν τὸ πεπραγμένον καὶ οἷον οὐχ ἕτερον; ἄν-\n\nθρωπος ἡμίθεον ἐβιάζετο κόρην; ἄνθρωπος ἀνώνυμος,\n\n ἄδοξος τὴν οὐκ ἐκ τοιούτων; οὐχ ἡ μὲν ἐξ Ἄρεος ἦν,\n\nὁ δὲ ἐκ Ποσειδῶνος; οὐκοῦν συγγενεῖς, οὐκοῦν ἴσοι,\n\nοὐκοῦν ὁμότιμοι. δεδόσθω γὰρ καὶ οὐκ ἂν προσθείην\n\n \n\n \n\n \n\n\n\n \n\nὅ λέγειν, εἴπερ ἐβουλόμην, εἶχον ἄν.",
        "10":"τί οὖν ἐκ\n\nτῶν νῦν εἰρημένων δείκνυται; τὸ δίκης μὲν μὴ εἶναι\n\nκαιρὸν μήτε μείζονος μήτε ἐλάττονος, γάμων δὲ καὶ\n\nπαστάδων, ὃ καὶ παρὰ τοῖς ἀνθρώποις, ὁπόταν τι\n\nπραχθῇ τοιοῦτον, κρατεῖ καὶ χρῶνται τῷ συμβάντι \n\nπρὸς γάμον. πάντως οὐκ ἔμελλες ἐρυθριάσειν Ἁλιρρο-\n\nθίου κηδεστὴς καλούμενος οὐδέ γε πάππος τῶν ἐκ\n\nτούτου φύντων. \n\n 17. Καὶ διὰ τί, φησίν, οὐκ ἐρᾶν ὁμολογῶν\n\nδιὰ σοῦ γαμεῖν ἠξίου; ὅτι ᾐσχύνετο, φαίην ἄν, \n\nὅτι ἐδεδίει. τὰ δὲ τῶν παίδων πρὸς τοὺς πατέρας\n\nἴσμεν. αἰσχύνης οὖν καὶ φόβου τοσαύτην ἔδει γενέσθαι\n\nτιμωρίαν; ὁ δὲ καὶ σεμνολογήσεται καὶ φήσει βελτίους\n\nφόνῳ πεποιηκέναι τοὺς ἐκ τῶν θεῶν. οἱ δέ, ἴως\n\nμὲν ἂν <ᾖ> κάλλη τε σωμάτων καὶ ἵρως καὶ τὰ ἔρωτος,\n\nκαὶ θαυμάσονται τὰς ἐν ὥρᾳ καὶ προσίασιν, ὁ δ’ ἐμὸς\n\nτηνάλλως τέθνηκεν οὐκ ὢν ἐπὶ τοιούτοις ἄξιος, ὧς\n\nI ἄρτι διδάσκων ἑώρων ὑμᾶς προσιεμένους τὸν λόγον. \n\n \n\n \n\n\n\n \n\n 18. Οὗτος μὲν ὑμῖν ὡς συμφέροντα τοῖς ἡμιθέοις\n\n ἐπαινεῖ τὸν φόνον, | ἐγὼ δ’ αὐτὸν ἀποφαίνω χεί-\n\nρους τούτῳ πεποιηκότα καὶ τούτους καὶ τοὺς ἀνθρώ-\n\nπους. τὸ γὰρ ἑτοίμως ἔχειν πρὸς τὸ ψυχῆς ἀποστερεῖν\n\n καὶ ἀποκτιννύναι πολλῷ δήπου δεινότερον ὧν οὗτος\n\nπαῦσαί φησιν οὐ παύσας. τούτου τοίνυν τοῦ τοσούτου\n\nκακοῦ γέγονεν Ἄρης διδάσκαλος μονονοὺ κηρύττων εἰς\n\nἅπαντας καὶ θεοὺς καὶ ἡμιθέους καὶ τὸ τρίτον αὖ\n\nγένος, ὅτι πάσης αἰτίας μία ἔστω δίκη σφαγὴ καὶ\n\n θάνατος.",
        "11":"ἀλλ’ ὑμεῖς αὐτοὺς διδάξατε ταῖς ψήφοις\n\nὡς οὐ δεῖ προσέχειν τῷ κακῷ τούτῳ διδασκάλῳ. εἰ γὰρ\n\nδιδοίη δίκην καὶ πονηρὸν ὑμῖν εἶναι δόξειε τὸ γεγενημέ-\n\nνον, καὶ περιέσται τῶν τοῦδε τὰ παρ’ ὑμῖν καὶ μᾶλλον\n\nὑμῖν οὖσι περ] τοσούτοις οἰήσονται δεῖν ἀκολουθεῖν ἢ\n\n ἑνὶ τούτῳ καὶ βελτίους γε ἐλπίδας ἕξουσιν ὑπὲρ αὑτῶν,\n\n \n\n \n\n \n\n \n\n \n\n\n\n \n\nεἰ τουτονὶ γνοῖεν κατεγνωσμένον, ὅτι ἔσται καὶ αὑτοῖς\n\nἁμαρτοῦσι σωθῆναι.",
        "12":"ὅ καὶ νῦν, 63 δικασταί, γίγνε-\n\nται. οἱ μὲν οὐκ ὀλίγα πλημμελοῦσιν, οἱ κεραυνοὶ δὲ\n\nτοῦ Δῖός οὐχ ἑκάστῳ κινοῦνται, ἀλλ’ οὐδὲ ἡ γῆ παρ’\n\nἐμοῦ. καίτοι τὸ φῦλον ἐξαλήλιπτο ἄν, εἰ πάντως ἐχρῆν \n\nἁμαρτόντα τινὰ κεῖσθαι, ἀλλ’ ἔστι μὲν <ἐν> οἷς\n\nδεύονται, τοῖς δὲ ἀφεῖνται. διὰ τοῦτο καὶ πρὸς ἄλλη\n\nλους οὕτω τὰ πολλὰ προσφέρονται καὶ τὸ ἀποθνήσκειν\n\nτοῖς ἀνηκέστοις τετήρηται.",
        "13":"φέρε, εἰ θέατρα ἀν-\n\nθήσειε τοῦ χρόνου προἰ·όντος καὶ παννυχίδες καὶ ποι- \n\nητῶν ἀγῶνες καὶ περὶ κόρας γίγνοιτο θεωμένας νεα-\n\nνίσκων ἔργα τοιαῦτα, καλὸν τοῖς τῶν κορῶν νομοθε-\n\nτῆσαι πατράσι ξίφη λαμβάνειν ἐπὶ τοὺς μωραίνοντας;\n\nτοῦτο δὲ γένοιτ’ ἂν Ἄρεος ἀποφυγόντος. εἶ δὲ ἁλοίη,\n\nτοὐναντίον. τὰ γὰρ παρὰ τοῖς θεοῖς κριθέντα καλῶς \n\nἔχειν καὶ παρὰ τοῖς ἀνθρώποις εὐδοκιμεῖν ἀνάγκη.\n\n",
        "14":"εἰ δὴ προσήκει | τῆς τῶν ἀνθρώπων ἐπιεικείας \n\nἐπιμέλειάν τινα ποιήσασθαι, πρῶτοι τιμῶντες αὐτὴν\n\n \n\n \n\n \n\n\n\n \n\nφαινώμεθα. οὐκ ἦν μοιχὸς Ἁλιρρόθιος, Ἂρες, οὐδὲ ἐλυ-\n\nμαίνετο γάμον οὐδὲ γονὰς ἠδίκει οὐδ’ ὕβριζε τὰς ἀπὸ\n\nτῶν σπερμάτων διαδοχὰς οὐδὲ τοῦ συνοικοῦντος ἠξίου\n\nκρείττων εἶναι παρὰ τῇ γυναικί, ἀλλ’ εἰς οὔπω γημα-\n\n μένην ἅπαν ἦν τὸ δρώμενον γάμον, ὅπερ ἔφην ἤδη,\n\nποιῆσαι δυνάμενον. σὺ δ’ οὐδὲν διακρίνων πανταχοῦ\n\nταῖς ψυχαῖς ἐπιπηδᾷς.",
        "15":"ὢ τῶν λόγων, οὓς ἀφεῖναί\n\nφασιν Ἁλιρρόθιον πληττόμενον· μή, πάτερ Ἀλκίππης\n\nτῆς καλῆς, μή, πρὸς τῆς συγγενείας. ἐξ ἀδελφῶν\n\n γεγόναμεν, σὺ μὲν ἐκ Δῖός, ἐγὼ δὲ ἐκ Ποσειδῶ-\n\nνος. δὸς ταύτην τῷ θείῳ τῷ σεαυτοῦ τὴν χάριν.\n\nμικρὸν ἐπίσχες. ἂν μή σε ἐλθὼν μεταπείσῃ,\n\nχρῆσαί μοι τότε ὅ τι βούλει. ὁ μὲν ταῦτα ἔλεγεν,\n\nὁ δὲ κατέκοπτεν ὁ χρηστός. ἀκούω καὶ τὴν Ἀλκίππην\n\n αὐτὴν δακρύσαι τούτων γιγνομένων καὶ τολμῆσαι μὲν\n\nπρὸς τοῦτον εἰπεῖν οὐδέν, δρᾶσαι δὲ μετὰ τοῦ πειρᾶ-\n\nσθαι λανθάνειν ὁπόσα ἐπὶ νυμφίῳ κειμένῳ. \n\n 24. Εἶτ’ ἀπὸ τοιούτου μιάσματος εἰς οὐρανὸν ἀνα-\n\nβήσεται καὶ βουλῶν ὑμῖν κοινωνήσει καὶ ἀμβροσίας\n\n \n\n \n\n \n\n\n\n \n\nκαὶ νέκταρος, ἄνθρωπος δὲ τὴν χεῖρα οὐ καθαρὸς\n\nἱερῶν εἴργεται νόμῳ; καθήρατε τοίνυν τουτονὶ τῇ\n\nδίκῃ καὶ ποιήσατε σωφρονέστερον, εἰ δύνασθε, καὶ\n\nπαραμυθήσασθε μὲν ἐμέ, φανῆτε δὲ ἀλγοῦντες ὑπὲρ\n\nἉλιρροθίου, φυλάξατε δὲ τοὺς οὔπω τεθνεῶτας. παρ- \n\nαινῶ δὲ καὶ τούτοις τοῖς Ἀθηναίοις ἁγνίσαι τουτονὶ\n\nτὸν πάγον ὅν μύσους ἐνέπλησεν ὁ φονεὺς οὗτος ἐπ’\n\nαὐτοῦ σταθείς. \n\n \n\n \n\n"
    },
    "work":"declamationes 7",
    "original-urn":"urn:cts:greekLit:tlg2200.tlg00507.opp-grc1",
    "edition":"Libanius, Declamationes 7"
}
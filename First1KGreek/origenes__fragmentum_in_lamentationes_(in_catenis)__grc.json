{
    "meta":"fragment",
    "author":"origenes",
    "credit":"OpenGreekAndLatin",
    "urn":"urn:cts:greekLit:tlg2042.tlg012.opp-grc1-simple",
    "text":{
        "0":"\n \n Das Fragment aus der Oktateuchkatene. \n Ὠριγένους εἰς το αὐτὸ ἐκ τῶν εἰς τοὺς Θρήνους. \n Τίς γὰρ τὸ >δίκαιον οὐ δικαίως ; διαλαβόντες δὲ ἐκεῖνο, \nεὐχερῶς καὶ ἐπὶ τοῦτο μετελευσόμεθα, ὅτι ἔστι δικαίως τὸ ἄδικον\n διώκειν. ἐξήγησις μὲν τοῦ δικαίως τὸ δίκαιον διώκειν αὔτη, ἐπὰν\nκαὶ τὸ πραττόμενον καθῆκον ᾖ, καὶ ὑγιεῖ διαθέσει ἐνεργῆται· ὡς\nεἴ τις σωφροσύνην δι’ οὐδὲν ἄλλο ἢ δέ αὐτὴν κατορθώσαι,\nἸωσὴφ ἀναγέγραπται πεποιηκέναι. τοῦ δὲ ἀδίκως τὸ δίκαιον διώκειν\nἡ σαφήνειά ἐστι τοιαύτη, ἐπὰν τὸ καθῆκον μέν τις ἐπιτελῇ, προθέσει\n δὲ μοχθηρᾷ, ὡς εἴ τις δόξαν τὴν παρ’ ἀνθρώποις θηρώμενος\nκοινωνήσαι τῶν ὑπαρχόντων πένησιν, ὅπερ ἀπαγορεύων ὁ σωτήρ\nφησιν· »ἐὰν ποιῇς ἐλεημοσύνην, μὴ σαλπίσῃς ἔμπροσθέν σου, ὥσπερ\nοἱ ὑποκριταὶ ποιοῦσιν ἐν ταῖς συναγωγαῖς καὶ ἐν ταῖς ῥύμαις, ὅπως\nδοξασθῶσιν ὑπὸ τῶν ἀνθρώπων«. τὸ δὲ δικαίως τὸ ἄδικον ποιεῖν\n νοηθείη ἄν, ὅταν προθέσει τὰ κρείττονα ποιεῖν τις προελόμενος παρ\nἄγνοιαν τοῦ καλοῦ πράττῃ τὰ χείρονα· ὁποῖός ποτε γέγονε Παῦλος\nπροδιδοὺς τὰς ἐκκλησίας κατὰ ζῆλον θεοσεβείας. ἀδίκως δὲ τὸ ἄδικον,\nὅταν καὶ τὸ πραττόμενον ἄδικον ᾖ καὶ ἡ προαίρεσις\nκακοποιητίκη. \n \n \n"
    },
    "work":"fragmentum in lamentationes (in catenis)",
    "original-urn":"urn:cts:greekLit:tlg2042.tlg012.opp-grc1",
    "edition":"Origenes, Fragmentum In Lamentationes (In Catenis)"
}
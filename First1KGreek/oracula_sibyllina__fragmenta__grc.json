{
    "meta":"fragment",
    "author":"oracula sibyllina",
    "credit":"OpenGreekAndLatin",
    "urn":"urn:cts:greekLit:tlg1551.tlg002.opp-grc1-simple",
    "text":{
        "0":"\n Ἄνθρωποι θνητοὶ κοὶ σάρκινοι, οὐδὲν ἐόντες,\nπῶς ταχέως ὑψοῦσθε βίου τέλος οὐκ ἐσορῶντες;\nοὐ τρέμετ᾿ οὐδὲ φοβεῖσθε θεόν, τὸν ἐπίσκοπον ὑμῶν,\nὕψιστον γνώστην πανεπόπτην μάρτυρα πάντων\n παντοτρόφον κτίστην, ὅστις γλυκὺ πνεῦμ᾿ ἐν ἄπασιν\nκάτθετο χἠγητῆρα βροτῶν πάντων ἐποίησεν;\nεἷς θεός, ὃς μόνος ἄρχει, ὑπερμεγέθης ἀγένητος\n \n \n \n\n\n \nπαντοκρατωρ αορατος ορωμενος αυτος απαντα,\nαὐτὸς δ᾿ οὐ βλέπεται θνητῆς ὑπὸ σαρκὸς ἁπάσης·\n τίς γὰρ σὰρξ δύναται τὸν ἐπουράνιον καὶ ἀληθῆ\nὀφθαλμοῖσιν ἰδεῖν θεὸν ἄμβροτον, ὃς πόλον οἰκεῖ;\nἀλλ’ οὐδ᾿ ἀκτίνων κατεναντίον ἠελίοιο\nἄνθρωποι στῆναι δυνατοί, θνητοὶ γεγαῶτες\nἄνδρες, ἐν ὀστείοισι φλέβες καὶ σάρκες ἐόντες.\n αὐτὸν τὸν μόνον ὄντα σέβεσθ᾿ ἡγήτορα κόσμου.\nὃς μόνος εἰς αἰῶνα καὶ ἐξ αἰῶνος ἐτύχθη\nαὐτογενὴς ἀγένητος ἅπαντα κρατῶν διὰ παντός,\nπᾶσι βροτοῖσι νέμων τὸ κριτήριον έν φαΐ κοινῷ.\nτῆς κακοβουλοσύνης δὲ τὸν ἄξιον ἕξετε μισθόν,\n ὅττι θεὸν προλιπόντες ἀληθινὸν ἀέναόν τε\nδοξάζειν αὐτῷ τε θύειν ἱερὰς ἑκατόμβας\n \n \n\n\n \nδαίμοσι τὰς θυσίας ἐποιήσατε τοῖσιν ἐν Ἅιδῃ.\nτύφῳ καὶ μανίῃ δὲ βαδίζετε καὶ τρίβον ὀρθήν\nεὐθεῖαν προλιπόντες ἀπήλθετε καὶ δι᾿ ἀκανθῶν\n καὶ σκολόπων ἐπλανπασθ· βροτοί, παύσασθε, μάταιοι,\nῥεμβόμενοι σκοτίῃ καὶ ἀφεγγέι νυκτὶ μελαίνῃ,\nκαὶ λίπετε σκοτίην νυκτός, φωτὸς δὲ λάβεσθε.\nοὑτος ἰδοὺ πάντεσσι σαφὴς ἀπλάνητος ὑπάρχει.\nἔλθετε, μὴ σκοτίην δὲ διώκετε καὶ γνόφον αἰεί.\n ἠελίου γλυκυδερκὲς ἰδοὺ φάος φάος λάμπει.\nγνῶτε δὲ κατθέμενοι σοφίην ἐν στήθεσιν ὑμῶν·\nεἷς θεός ἐστι βροχὰς ἀνέμους σεισμοὺς ἐπιπέμπων\nἀστεροπὰς λιμοὺς λοιμοὺς καὶ κήδεα λυγρά\nκαὶ νιφετοὺς κρύσταλλα. τί δὴ καθ’ ἓν ἐξαγορεύω;\n οὐρανοῦ ἡγεῖται, γαίης κρατεῖ, αὐτὸς ὑπάρχει. \n",
        "1":"\n εἰ δὲ θεοὶ γεννῶσι καὶ ἀθάνατοί γε μένουσιν,\nπλείονες ἀνθρώπων γεγενημένοι ἂν θεοὶ ἠσαν,\nοὐδὲ τόπος στῆναι θνητοῖς οὐκ ἂν ποθ᾿ ὑπῆρξεν. \n \n \n \n\n\n \n",
        "2":"\n εἰ δὲ γενητὸν ὅλως καὶ φθείρεται, οὐ δύνατ᾿ ἀνδρός\nἐκ μηρῶν μήτρας τε θεὸς τετυπωμένος εἶναι·\nἀλλὰ θεὸς μόνος εἱς πανυπέρτατος, ὃς πεποίηκεν\nοὐρανὸν ἠέλιόν τε καὶ ἀστέρας ἠδὲ σελήνην\n καρποφόρον γαῖάν τε καὶ ὕδατος οἴδματα πόντου\nουρεἀ θ᾿ ὑψήεντα ἀένναα χεύματα πηγῶν.\nτῶν τ᾿ ἐνύδρων πάλι γεννᾷ ἀνήριθμον πολὺ πλῆθος,\nἑρπετὰ δ᾿ ἐν γαίῃ κινούμενα ψυχοτροφεῖται,\nποικίλα τε πτηνῶν λιγυροθρόα τραυλίζοντα\n ξουθὰ λιγυπτερόφωνα ταράσσοντ᾿ ἀέρα ταρσοῖς,\nέν δὲ νάπαις ὀρέων ἀγρίαν γένναν θέτο θηρῶν\nἡμῖν τε κτήνη ὑπέταξεν πάντα βροτοῖσιν.\nπάντων δ᾿ ἡγητῆρα κατέστησεν θεότευκτον,\nἀνδρὶ δ᾿ ὑπέταξεν παμποίκιλα κοὐ κατάληπτα.\n \n \n \n\n\n \nτίς γὰρ σὰρξ δύναται θνητῶν γνῶναι τάδ᾿ ἅπαντα;\nἀλλ᾿ αὐτὸς μόνος οἶδεν ὁ ποιήσας τάδ᾿ ἀπ᾿ ἀρχῆς,\nἄφθαρτος κτίστης αἰώνιος αἰθέρα ναίων,\nτοῖς ἀγαθοῖς ἀγαθὸν προφέρων πολὺ πλείονα μισθόν,\nτοῖς δὲ κακοῖς ἀδίκοις τε χόλον καὶ θυμὸν ἐγείρων\nκαὶ πόλεμον καὶ λοιμὸν ἰδ ἄλγεα δακρυόεντα.\nἄνθρωποι, τί μάτην ὑψούμενοι ἐκριζοῦσθε;\nαἰσχύνθητε γαλᾶς καὶ κνώδαλα θειοποιοῦντες.\nοὐ μανίη καὶ λύσσα φρενῶν αἴσθησιν ἀφαιρεῖ,\nεἰ λοπάδας κλέπτουσι θεοί, συλοῦσι δὲ χύτρας·\nἀντὶ δὲ χρυσήεντα πόλον κατ᾿ ἀπείρονα ναίειν\nσητόβρωτα δέδορκε, πυκναῖς δ’ ἀράχναις δεδίασται·\nπροσκυνέοντες ὄφεις κύνας αἰλούρους, ἀνόητοι,\nκαὶ πετεηνὰ σέβεσθε καὶ ἑρπετὰ θηρία γαίης\nκαὶ λίθινα ξόανα καὶ ἀγάλματα χειροποίητα\nκαὶ παρ᾿ ὁδοῖσι λίθων συγχώσματα· ταῦτα σέβεσθε\nἄλλα τε πολλὰ μάταια, ἂ δὴ καἰσχρὸν ἀγορεύειν·\nεἰσὶ θεοὶ μερόπων δόλῳ ἡγητῆρες ἀβούλων,\nτῶν δὴ κἀκ στόματος χεῖται θανατηφόρος ἰός.\nὃς δ᾿ ἔστιν ζωή τε καὶ ἄφθιτον ἀέναον φῶς\nκαὶ μέλιτος #x23D4; – γλυκερώτερον ἀνδράσι χάρμα\n \n \n\n\n \nἐκπροχέει #x23D4; –, τῷ δὴ μόνῳ αὐχένα κάμπτε,\nκαὶ τρίβον αἰώνεσσιν ἐν εὐσεβέεσσ’ ἀνακλίνοις.\nταῦτα λιπόντες ἅπαντα δίκης μεστὸν τὸ κύπελλον\nζωρότερον στιβαρὸν βεβαρημένον εὖ μάλ’ ἄκρητον\n εἱλκύσατ᾿ ἀφροσύνῃ μεμανηότι πνεύματι πάντες.\nκοὐ θέλετ᾿ ἐκνῆψαι καὶ σώφρονα πρὸς νόον ἐλθεῖν\nκαὶ γνῶναι βασιλῆα θεόν, τὸν πάντ’ ἐφορῶντα.\nτοὔνεκεν αἰθομένοιο πυρὸς σέλας ἔρχετ᾿ ἐφ᾿ ὑμᾶς,\nλαμπάσι καυθήσεσθε δι᾿ αἰῶνος τὸ πανῆμαρ\n ψευδέσιν αἰσχυνθέντες ἐπ᾿ εἰδώλοισιν ἀχρήστοις.\nοἱ δὲ θεὸν τιμῶντες ἀληθινὸν ἀέναόν τε\nζωὴν κληρονομοῦσι, τὸν αἰῶνος χρόνον αὐτοί\nοἰκοῦντες παραδείσου ὁμῶς ἐριθηλέα κῆπον\nδαινύμενοι γλυκὺν ἄρτον ἀπ᾿ οὐρανοῦ ἀστερόεντος. \n",
        "3":"\n κλῦτε δέ μου, μέροπες, βασιλεὺς αἰώνιος ἄρχει. \n",
        "4":"\n ὃς μόνος ἐστὶ θεὸς κτίστης ἀκράτητος ὑπάρχων·\n \n \n \n \n\n\n \nαὐτὸς δ᾿ ἐστήριζε τύπον μορφῆς μερόπων τε\nαὐτὸς ἔμιξε φύσιν πάντων, γενέτης βιότοιο. \n",
        "5":"\n ὁππόταν ἔλθῃ,\nπῦρ ἔσται σκοτόεντι μέσῃ ἐνὶ νυκτὶ μελαίνῃ. \n",
        "6":"\n εός> \n",
        "7":"\n Ἡ γοῦν Ἐρυθραία πρὸς τὸν θεόν· τί δή μοι, φησίν, ὦ δέσποτα, τὴν\nτῆς μαντείας ἐπισκήπτεις ἀνάγκην, καὶ οὐχὶ μᾶλλον ἀπὸ τῆς γῆς μετέωρον\nἀρθεῖσαν διαφυλάττεις, ἄχρι τῆς μακαριωτάτης σῆς ἐλεύσεως\nημερας; \n \n \n \n \n \n"
    },
    "work":"fragmenta",
    "original-urn":"urn:cts:greekLit:tlg1551.tlg002.opp-grc1",
    "edition":"Oracula Sibyllina, Fragmenta"
}
{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00533.opp-grc1-simple",
    "text":{
        "0":"\n\n \n\n XXXIII. \n\n Φιλαργύρου παῖς ἀριστεύσας ᾔτησεν εἰς τὴν\n\nδωρεὰν θαλλοῦ στέφανον καὶ ἀποκηρύσσεται. \n\n Τῆς μὲν ἀριστείας οὐ πάνυ μέμφομαι τὸν \n\nνεανίσκον, ὦ δικασταί, δι’ ἐκείνην γὰρ σέσωσται τῇ\n\nπόλει τά τε χρήματα καὶ τὰ σώματα, μισῶ δὲ τοῦτον, \n\nὅτι δεινὸς ὢν ἐν τοῖς ὅπλοις εὐήθης ἐστὶν ἐπὶ τῶν\n\nδωρεῶν καὶ τῆς Τύχης παρεχούσης πλουτεῖν ἀνοίᾳ\n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nδιέφθειρε τὴν χάριν.",
        "1":"ἐπεὶ οὖν σοφώτερός ἐστι τοῦ\n\nπατρὸς καὶ ὃν μὲν ἐγὼ τιμῶ βίον, τούτου κατέγνωκεν,\n\nαὐτὸς δὲ ἕτερον ἐξεῦρεν ἑαυτῷ, ζητείτω καὶ οἰκίαν\n\nἑτέραν. οὐ γὰρ οἶδ’ ὅπως δύνανται συνοικεῖν χρημά-\n\n τῶν ἐπιθυμητὴς καὶ κενῆς δόξης ἐραστής.",
        "2":"θαυμάζω\n\nμὲν οὖν ὅπως οὐ καὶ νῦν ἐστεφανωμένος εἰς ὑμᾶς\n\nεἰσῆλθε. τοσοῦτον ἐπὶ τῷ θαλλῷ φρονεῖ καὶ οἴεται\n\nτόν τε ὄντα καὶ τὸν ἐσόμενον χρυσὸν οὐδὲν εἶναι\n\nπρὸς τὸ κτῆμα. καὶ γὰρ κτῆμα αὐτὸν ὁ ἀναίσθητος\n\n ὀνομάζει.",
        "3":"ἐγὼ δ’ εἰ μὲν ᾔδειν τὸν παῖδα μεταθησό-\n\nμενον τὴν δόξαν ἢ μεμφόμενον αὑτῷ τῆς περὶ τὴν\n\nαἴτησιν μωρίας, οὐδ’ οὕτω μὲν ἂν ἠνεσχόμην τὴν\n\n Ι ἐκ τοῦ παρελθόντος χρόνου ζημίαν, πλὴν ἴσως\n\nἂν ὑφῆκά τι τῆς ὀργῆς ὁρῶν οὐκ εἰσάπαξ ἀπολωλότα\n\n μοι τὸν υἱόν· ἐπεὶ δὲ ἀνιάτως ἔχει καὶ δῆλός ἐστιν\n\nἐμμένων τοῖς ἀδικήμασι καὶ πρὸ τῶν δικαστηρίων\n\nἐπῄνει τὸ ἁμάρτημα, τοσούτῳ μᾶλλον αὐτὸν ἐξελῶ τῆς\n\nοἰκίας, ὅσῳ ἄν μοι φαίνηται καλῶς ἐσκέφθαι τὸν ὑπὲρ\n\n \n\n \n\n \n\n\n\n \n\n\n\nτοῦ θαλλοῦ λόγον.",
        "4":"εἰ μὲν οὖν μὴ καὶ ὑμῶν, ὦ\n\nδικασταί, τοὺς πολλοὺς ἠπιστάμην πάντα ἐλάττω χρη-\n\nμάτων ἄγοντας καὶ τοῦτο ἀεὶ φροντίζοντας, ὅπως τι\n\nλήψεσθε, πάνυ ἂν ἐφοβήθην μὴ μαίνεσθαι δόξαιμι\n\nλυπούμενος εἰ μή μοι πλείω τὰ ὄντα πεποίηκεν ὁ παῖς· \n\nὁρῶν δὲ ὑμᾶς καὶ νῦν οὐ δι’ ἄλλο τι χαίροντας ἢ\n\nὅτι ἐνθένδε ἀναστάντες ἀποίσεσθε τὸ τριώβολον, πολ-\n\nλὰς ἐλπίδας ἔχω δόξειν ὑμῖν εἰκότως ἀγανακτεῖν εἰ\n\nμεγάλης περιουσίας μόνον οὐκ ἐν χεροῖν κειμένης\n\nἐστέρημαι. \n\n 6. Οὐκ ἐπὶ ταύταις, ὦ παῖ, ταῖς προσδοκίαις οὔτε τὴν\n\nμητέρα σου ἠγόμην οὔτε σὲ ἐποιούμην. μᾶλλον δέ, τί μοι\n\nπρὸς τουτονὶ τὸν ἀπόπληκτον, ἀλλ’ οὐ πρὸς ὑμᾶς περὶ\n\nτῶν ἐμαυτοῦ διαλεκτέον; ἐμοὶ γὰρ οὐκ ἦν γνώμη τὸ ἐξ\n\nἀρχῆς, ὦ δικασταί, γαμεῖν λογιζομένῳ τὸ δαπανηρὸν τοῦ \n\nπράγματος καὶ ὅτι πρίν τι λαβεῖν, ἀναλῶσαι δεῖ δᾷδας\n\nὠνούμενον, ζεῦγος μισθούμενον, ἑστιῶντα τοὺς οἰκεί-\n\n \n\n\n\n \n\n \n\n\n\n \n\n\n\nοὑς, τοῖς φράτορσι τὴν γαμηλίαν εἰσάγοντα. ἐφόβει\n\nδὲ καὶ τὸ τὰς πολλὰς τῶν γυναικῶν σπαθᾶν καὶ παρ-\n\nαναλίσκειν εἰς οὐδὲν χρηστόν, βομβύκινα ἱμάτια καὶ\n\nβύσσινα καὶ διαφανὲς χιτώνιον καὶ κροκωτὸν καὶ\n\n θέριστρον καὶ τοιοῦτόν τινα φλήναφον περὶ τὸ σῶμα\n\nδαπανωμένας.",
        "5":"αἰσθόμενοι δ’ οὖν τινες τῶν φίλων,\n\n εἰ δὴ I φίλους ἐκείνους θετέον, οἷς τί μεῖζον\n\nκαταράσαιτ’ ἄν τις ἢ τοιούτων παίδων γενέσθαι πα-\n\nτέρας; αἰσθόμενοι δ’ οὖν ἐχθρῶς με ἔχοντα πρὸς τὸν\n\n γάμον παρῄνουν σπείσασθαι πρὸς τὸ πρᾶγμα γῆράς\n\nτε ἥξειν λέγοντες, ἐν ᾧ μάλιστα δεῖ βοηθῶν, καὶ\n\nπαῖδα ἐμπορικὸν ἔσεσθαι καὶ ζηλωτὴν τοῦ γονέως,\n\nἴσως δὲ καὶ μᾶλλον χρηματιστήν.",
        "6":"ταῦτ’ ἦν μὲν ἐν\n\nμαντείαις, τὰ δὲ ἤδη παρόντα καὶ ὁρώμενα θαυμαστὰ\n\n \n\n \n\n \n\n \n\n \n\n \n\n\n\n \n\n\n\nοἷα κατέλεγον, κόρην πολλὰ κεκτημένην καὶ γένους\n\nκαὶ ὥρας λαμπρῶς ἔχουσαν. ἀκούσας ἐγὼ τὸ πολλὰ\n\nκεκτημένην οὐδὲν ἐδεόμην ἄλλο μαθεῖν. ᾔδειν γὰρ\n\nὅτι πάντα ὁ πλοῦτος συλλαβὼν ἔχει τὰ καλά. εὐθὺς\n\nοὖν μεταπεπεισμένος οἷος ἦν γαμεῖν. τῷ μὲν οὖν \n\nπροσλαμβάνειν τάλαντα θαυμαστῶς ὡς ἡδόμην, προσῆν\n\nδέ τι καὶ λύπης διὰ τὴν δαπάνην.",
        "7":"τίς ὁ νομοθέτης,\n\nὦ δικασταί, τούτων τῶν περιττῶν ὑμεναίων; λαμπτή-\n\nρων δεῖ τόσων, παραπομπῆς, οἴνου πολλοῦ, μύρου,\n\nκρόκου. ἐνὶ γὰρ οὐκ ἔνι λύχνῳ τὴν νύμφην ἄγειν; \n\nἄνευ θορύβου δὲ οὐκ ἄμεινον; χωρὶς θεατῶν δὲ οὐκ\n\nεὐπρεπέστερον; εἰ δὲ μὴ πολλοὶ προσεστήκοιεν ταῖς\n\nθύραις, οὐκ εἴσεται ὁ νυμφίος ἃ ποιητέον αὐτῷ πρὸς\n\nτὴν κόρην; ἀλλ’ ὅμως ἤνεγκα, φέρειν γὰρ ὑπὸ τῆς\n\nπροικὸς ἐπειθόμην.",
        "8":"τὴν μὲν οὖν γυναῖκα ἐπαινῶ \n\nτῆς μιμήσεως ἥν με ἐμιμήσατο ἄσιτος τὰ πολλὰ δια-\n\n \n\n \n\n \n\n\n\n \n\n\n\nτελοῦσα, τοῖς περιλείμμασι τῶν ἄρτων διατρεφομένη,\n\nὕδωρ αὐτή τε πίνουσα καὶ τὰς θεραπαινίδας ἐθίζουσα,\n\nμόλις ταῖς νουμηνίαις λουομένη, λεπτὰ μὲν ὑφαινο-\n\nμένη, πωλοῦσα δὲ μᾶλλον ἢ χρωμένη, ἐπικαττύουσα\n\n τὰ σαπρὰ τῶν χιτωνίων, οὐδὲν δεομένη τραπέζης, ἀλλ’\n\n | ἐπὶ τῇ ταλασίᾳ σῖτον αἱρουμένη. τοιγαροῦν\n\nἔνδον αὐτὴν ἔχω καὶ στέργω καὶ θησαυρὸν ὀνομάζω. \n\n 11. Ἡ μὲν οὖν παρ’ ἑτέρων πρὸς ἡμᾶς ἐλθοῦσα\n\nτοσοῦτον τῆς παιδείας ἐδέξατο, ὁ δὲ ἐξ ἐμοῦ φύς, ὁ\n\n παρ’ ἐμοὶ τραφείς, ὁ πολλοὺς ἐπαίνους ὑπὲρ χρημά-\n\nτων ἀκούσας εἰς ὀθνεῖον ἐξώκειλε τρόπον. μικρὸν δὲ\n\nἄνωθεν διηγήσομαι. ἐπειδὴ γὰρ ἤδη παῖς ἦν ἐν ᾧ\n\nτῆς ἡλικίας καιρὸν λαμβάνει τὰ παιδεύματα, συνεβου-\n\n \n\n\n\n \n\n\n\nλευόμην τοῖς ἐπιτηδείοις ἥντινα αὐτῷ τέχνην δοτέον. \n\n 12. ἔνιοι μὲν οὖν εἰς φιλοσόφους πέμπειν ἐκέλευον\n\nὡς ἐν τοῖς ἐκείνων φροντιστηρίοις τῆς ἀρετῆς ἐνοι-\n\nκούσης· ἐμοὶ δὲ τὸ μὲν τι] τῶν ἀνδρῶν ἤρεσκε, τῷ δὲ\n\nἠχθόμην. τὸ μὲν γὰρ αὐχμεῖν καὶ κουριᾶν καὶ ἡ ὀλου- \n\nσία καὶ τὸ μὴ πλείω τῶν τεττίγων ἐσθίειν νοῦν ἔχειν\n\nἐφαίνετο, τὸ δὲ χρημάτων ἀμελεῖν καὶ διασύρειν τῶν\n\nἐν ἀνθρώποις τὰ κράτιστα μελαγχολώντων καὶ πλεῖστον\n\nἀφεστώτων τοῦ τὰ δέοντα εἰδέναι. χρήματα μὲν γὰρ\n\nαὐτοὺς ἀγείρειν ἠξίουν, ζῆν δὲ τὰ ἄλλα καθάπερ καὶ \n\nνῦν. οὕτω γὰρ ἂν οἷς τε ἐλάμβανον οἷς τε οὐκ ἐδα-\n\nπάνων ἐπλούτουν.",
        "9":"ἦσαν δέ τινες οἳ παρῄνουν\n\nπαλαιστὴν διδάσκεσθαι μύθους τινὰς διηγούμενοι τὴν\n\nΠίσαν καὶ τὸν Ἡρακλέα. ἴνα τί, ἔφην, ἐξ Ὀλυμ-\n\nπίας, ὦ βέλτιστοι, κομίσειέ μοι; τὸν κότινον; \n\nἀντάξιόν γε, οὐ γάρ; τοῦ τε ἐλαίου καὶ τῶν\n\nμισθῶν οὓς ἀνάγκη τῷ γυμναστῇ φέρειν.",
        "10":"γε-\n\nωργὸν αὐτόν, ἔφην, ἀποφανῶ καὶ εἴσεται τὴν\n\nγῆν ἐνδελεχῶς θεραπεύειν καὶ περὶ τὰ δένδρα\n\nπονεῖν. μεγάλα μὲν γὰρ τὰ δῶρα τῆς θαλάττης, \n\n \n\n \n\n \n\n \n\n\n\n \n\n\n\nἀλλ’ ἐπικίνδυνα καὶ φθάνει τὰς εὐπραγίας τὰ\n\nκύματα, καὶ πολλάκις τὰ μὲν χρήματα διώλεσε,\n\n τοὺς δὲ | κεκτημένους ἀποδύσασα διέσωσεν\n\nοἷς κέρδος ἦν συγκαταδῦναι τοῖς φορτίοις. γρ-\n\n πρᾶγμα δὲ πρᾶγμα ἀσφαλές. κἂν γὰρ τὸ τῶν\n\nὡρῶν ἄτακτον ἐμποδίσῃ τοὺς καρπούς, πολλὰ\n\nτὰ παραμύθια, ἔρια, τυρός, γάλα, ταρσοὺς\n\nπλεξάμενον ἀποδόσθαι, κἂν πάντα ἐπιλίπῃ, τά\n\nγε φρύγανα ὑπάρξει.",
        "11":"καὶ ἦν μοι πρὸς τοῦτον\n\n ἐκείνη συνεχὴς ὑποθήκη· ὦ παιδίον, τῶν ἰχνῶν\n\nἔχου τῶν πατρικῶν καὶ τῶν κειμένων τῇ πόλει\n\nνόμων μηδὲν ἥττω νόμον τὸν ἐμὸν ἡγοῦ τρό-\n\nπον. οὗτος δέ ἐστι τῶν μὲν ὄντων φείδεσθαι,\n\nτοῖς δ’ οὖσι προστιθέναι. ἵππους μὲν ἀδηφα-\n\n γοῦντας φεῦγε, στέργε δὲ τοὺς ὑλαγωγοῦντας\n\nὄνους καὶ τούτων τοὺς ἀχύροις ζῆν ἀγαπῶντας.\n\nτῶν οἰκετῶν τοὺς μὲν ἀργοῦντας ἐλευθέρους\n\nἀφιέναι, κρεῖττον γὰρ ἢ τρέφειν· παρ’ ὧν δὲ\n\nπρόσοδος, ἐν ἴσῳ τοῖς γονεῦσιν ἄγειν. τοῖς\n\n \n\n \n\n\n\n \n\n\n\nτῶν δανειζομένων δάκρυσι μηδὲν ἐνδιδόναι,\n\nνομίζειν δὲ τοὺς τόκους τῶν ἀρχαίων μέρος.\n\nκαλὸν μὲν οὖν καὶ ἡ τῶν ὑπαρχόντων φυλακή,\n\nπολλῷ δὲ ἥδιον ἡ κτῆσις.",
        "12":"τὰ μὲν οὖν ἄλλα\n\nἄλλοις ἄφες αἰσχρὰ νομίζειν, αὐτὸς δὲ αἰσχύ- \n\nνοῦ καὶ ἐμὲ καὶ τὴν μητέρα καὶ τὴν γῆν καὶ\n\nτὸν ἥλιον καὶ σαυτόν, ἢν μὴ μείζω ποιῇς παρ’\n\nἡμέραν τὴν οὐσίαν λαμβάνων, αἰτῶν, εἰσπράτ-\n\nτων, ἀγείρων, πάντα εἰς τὴν κερδαίνουσαν πή-\n\nραν ὠθεῖν ἀξιῶν. ἔρρωταί σοι τὸ σῶμα. δύνασαι \n\nπονεῖν. ἔστιν ἡμῖν χωρίον. ὁρᾷς τὴν ἐμὴν ὁδόν.\n\nμὴ γένῃ κακὸς εἰς τὸν ζῆλον. μᾶλλον ὑπόμεινον\n\nπλῆθος τραυμάτων ἢ δραχμῆς ἀποστῆναι. τὰ\n\nμὲν γὰρ ἴασιν δέχεται μικρῷ φαρμάκῳ, τὰ δὲ\n\nοἴχεται. \n\n 17. Ταῦτ’ ἦν ἡμῖν ἐπὶ τῷ δείπνῳ πρὸς τοῦτον\n\n \n\n \n\n\n\n \n\n\n\n \n\n\n\nἀντ’ ἄλλων τινῶν ᾀσμάτων, ὁ δὲ ὥσπερ ἐπὶ τἀναντία\n\nπαρακαλούμενος ἀφεὶς τὸν Κερδῷον Ἑρμῆν ὀπαδὸν\n\nαὐτὸν τῷ Ἄρει καθίστησιν. ἐμοὶ δὲ ἦν ἀνάγκη μισθο-\n\nδοτεῖν τε τῷ διδασκάλῳ τῶν τακτικῶν καὶ πρὸς τοῖς\n\n | ἀσπιδοπηγείοις καθῆσθαι καὶ τὸν δορυξόον\n\n ἐνοχλεῖν. ἐωνῆσθαι πανοπλίαν οὐκ ἤρκει, ἀλλ’ ἔδει\n\nκαὶ τὸν τῆς ἀσπίδος ὀμφαλὸν ἐξαλείφειν χρυσῷ καὶ\n\nτῷ κράνει τὸν λόφον. οὗτος δ’ ἐπ’ ἐμοὶ φιλοπόνως\n\nἐγυμνάζετο. ὅσα γὰρ ἐν τῷ πρόσθεν ἅπαντας ἔβοσκε,\n\n ταῦτα ἂν μόνος καταφαγὼν ἔτι προσεδεῖτο. οὕτω πολυ-\n\nβορώτατος ἡμῖν ὑπὸ τοῦ μελετᾶν ἐγεγόνει.",
        "13":"ὥρμησα\n\nμὲν οὖν εὐθὺς τότε ἐκβαλεῖν αὐτοῖς ὅπλοις, πρὶν αὐ-\n\nτός με ἐκβάλῃ τῶν χρημάτων. συνδραμόντες δέ τινες\n\nτῶν ἐπιτηδείων ἔσχον καὶ ἐξηπάτησαν ἐλπίδας ὑποτεί-\n\n \n\n \n\n \n\n \n\n\n\n \n\n\n\nνοντες αἷς με τότε λαβόντες ᾤχοντο. τί καταμέμφῃ\n\nτὸν υἱόν; οὐ μικρὸν στρατιώτης ἀγαθός. μὴ\n\nχαλέπαινε τοῖς ἀναλώμασι. κομιεῖ τὴν προεισ-\n\nφορὰν οὐ μεμπτήν. λαμπροὺς ὁ πόλεμος τοὺς\n\nκαρποὺς δίδωσιν, οὐ κατὰ τὰς ὀλύρας καὶ κρι- \n\nθᾶς ἃς μικρὰς ἐν μακρῷ χρόνῳ κόπτῃ συλλέ-\n\nγων. οἶσθ’ ὅτι πολλοὶ τῶν στρατιωτῶν χρυσο-\n\nφοροῦντες μάχονται. τούτους ὁ κτείνας συλᾷ\n\nκαὶ ὁ στρατηγὸς οἶδεν οὐδέν. εἰ δέ σοι ἀριστεύ-\n\nσειεν ὁ παῖς, Ἡράκλεις, ἐμπλήσει σοι τὴν ἐπιθυ- \n\nμίαν ἡ ἡμέρα τῆς δωρεᾶς καὶ φήσεις οὐδ’ ἐν\n\nἅπαντι τῷ βίῳ τοσούτους εἰληφέναι τόκους.\n\nἀλλὰ συνάσκει καὶ σύμπραττε τὰ πρὸς τὴν ἐπι-\n\nτήδευσιν τῷ νεανίσκῳ.",
        "14":"τί δ’ οὖν μέλλω;\n\nἔφην. πρὸς γὰρ τὸ γέρας ἐκεχήνειν. ἐντεῦθεν ὁ κωλυ- \n\nτῆς ἐγὼ τῶν ὁπλιτικῶν ἐκίνουν, προὔτρεπον, ἐδεόμην\n\nἐν τοῖς ὅπλοις ἀναπαύεσθαι. ἄγε, ἔφην, σὺ κλέπτε\n\nἐν τῷ στρατοπέδῳ τῶν νεκρῶν τὰ ψέλλια καὶ\n\n \n\n \n\n\n\n \n\n\n\nστρεπτούς, ἀλλ’ ὅπως μηδείς σοι τοῦτο συνεί-\n\nσεται. καὶ προπήδησόν γε τῶν πολλῶν. ἢ τεθνή-\n\n ξῃ γάρ, τοῦτο δὴ τὸ κοινόν, ἢ ποιήσεις |\n\nμε πάνυ πλούσιον. \n\n 20. Ταῦτα ἐγὼ μὲν ἔλεγον, οὗτος δὲ ἐπαιδεύετο.\n\nκαὶ συνελάβετο ἡ Τύχη. μάχης γὰρ ἔναγχος συστάσης\n\nἐργάζεται τὸ πολὺ τῆς τροπῆς. ὡς δὲ ἤγγειλέ μοί τις\n\nτὴν ἀριστείαν, πότ’ οὖν, ἠρόμην, ἡ δωρεά; οὐδεὶς\n\nοὕτως, ὦ δικασταί, συγγενοῦς οὐσίαν κληρονομήσας\n\n ἐγεγήθει, ὡς ἐγὼ τότε ἐγαννύμην. ἔσπευδον τοῦτον\n\nἰδεῖν καὶ φιλῆσαι περιβαλών. ἐκρότησα θαυμάσιον\n\nἡλίκον, ἐνέβαλον τοῖς ἀπαντῶσι τὴν δεξιὰν ὡς ἐν\n\nεὐτυχήμασι γεγονώς, δῆλος ἦν τοῖς ἐπὶ τῶν ἐργαστη-\n\nρίων ἐπ’ ἄκρων τῶν ὀνύχων βαδίζων.",
        "15":"ὧς δὲ εἰσ-\n\n ἦλθον οἴκαδε, οὐδέν με ἐχώρει. προσέταξα τῇ γυναικὶ\n\nλύχνον ἕτερον ἅψαι, ἔπιον εὐζωρότερον. εἴπω τι τῶν\n\n \n\n \n\n \n\n \n\n \n\n\n\n \n\n\n\nἀπορρήτων; ἔθυσα καὶ ἀλεκτρυόνα τῶν τικτουσῶν ὁ\n\nπάντα ἐγὼ πρόχειρος. ὁ γὰρ ἐλπιζόμενος πλοῦτος ἀν-\n\nέπειθε καὶ παρανομεῖν. ἐπαναχωροῦντος δὲ ἤδη τοῦ\n\nστρατεύματος ’π’ προαπαντήσας ἤσας ἐγὼ καὶ πολλὰ τοῦτον\n\nἐπαινέσας εἷλκον εὐθὺς ἐπὶ τὴν δωρεάν, οὐκ οὔσης \n\nδὲ τότε ἐκκλησίας ᾔειμεν οἴκαδε.",
        "16":"καὶ δεῖπνον ἦν\n\nπολυτελές, οἴμοι, ὁ δὲ τὴν μάχην διηγεῖτο, τὴν φά-\n\nλαγγα, τὸ κέρας, τὸ σύνθημα, τὸ μεταίχμιον, τοὺς\n\nφόνους, τὴν δίωξιν. μὴ σύ γε ταῦτα, 6 παῖ, τὰ\n\nἐκ τοῦ πολέμου δείματα, ἀλλά μοι τὸ ἥδιστον \n\nἐκεῖνο, τίς ἡ αἴτησις, τις ἡ λῆψις; αἰτήσωμεν\n\nπάντα τὸν ἐν τῷ κοινῷ χρυσόν, αἰτήσωμεν τὸν\n\nἄργυρον, βαρύνωμεν τὴν οἰκίαν χρήμασι. νὴ\n\nΔί’, εἰκότως γε. ἃ γὰρ οὐκ ἐγένετο τῶν πολε-\n\nμίων διὰ σέ, διὰ τί μὴ σὰ γίνεται;",
        "17":"ὁ δὲ σε- \n\nμνώσας τὸ πρόσωπον τὰ πάντων, ἔφη, μέγιστα, ὦ\n\n \n\n\n\n \n\n \n\n \n\n \n\n\n\n \n\n\n\nπάτερ, κτησόμεθα. καὶ Ἄρει σπείσας ἀνέστη. οὐ\n\n γὰρ ἀπέχρη πιεῖν εἰς κόρον, ἀλλ’ ἤδη καὶ | ἔσπεν-\n\nδε τὸν ἐμὸν σκεδαννὺς οἶνον. γέμων δὴ χρηστῆς ἐλ-\n\nπίδος περὶ μὲν πρῶτον ὕπνον κατέδαρθον, ἔπειτα ὀνει-\n\n ροπολήσας τὴν δωρεὰν ἀνηγέρθην καὶ οὐκέθ’ οἷός τ’\n\nἦν ἀτρεμεῖν, ἀλλ’ ἐστρεφόμην ἐπ’ ἄμφω τὴν νύκτα\n\nὅλην. ἀλεκτρυόνος οὐκ ᾄδοντος ἀκούειν ἐδόκουν. ἐλοι-\n\nδόρουν τῆς νυκτὸς τὸ μῆκος. πολλάκις ἐξέπεμψα τὸν\n\nοἰκέτην σκεψόμενον τὴν ἕω.",
        "18":"ἀνασχούσης δέ μοί\n\n ποτε τῆς εὐδαίμονος, ὧς ἐνόμιζον, ἀκτῖνος παρῆσαν\n\nοἱ γνώριμοι κοινωνήσοντες τῆς ἡδονῆς καὶ ἐχωροῦμεν\n\nὄχλῳ περιρρεόμενοι πολλῷ καὶ ἀποβλεπόμενοι. προσ-\n\nελθὼν δὲ τοῖς πρυτάνεσι καὶ προέδροις ἐδεόμην περὶ\n\nπρώτης χρηματίζειν τῆς δωρεᾶς. οἱ δ’ εὖ ποιοῦντες\n\n χαρίζονται τὸ ταχὺ ταῦτα πραχθῆναι.",
        "19":"ἀναβὰς δὲ\n\n \n\n \n\n \n\n\n\n \n\n\n\nοὗτος ἐπὶ τὸ βῆμα καὶ τρίψας τὴν κεφαλὴν καὶ περι-\n\nβλέψας αὑτὸν πρῶτον μὲν κατέτεινέ με πάλιν διηγού-\n\nμενος τὴν μάχην. τί δεῖ τοῖς εἰδόσιν, ὦ φορτικέ,\n\nδιδαχῆς; συμπαρετάττοντο, συνεστρατεύοντο.\n\nμὴ τοὺς ἑωρακότας παρενόχλει. ὁμολογοῦσι τὴν \n\nἀριστείαν. βάδιζε πρὸς τὴν αἴτησιν. ὁ δ’ εἰ μὴ\n\nκαὶ τὰς τρίχας ἐξαριθμήσειε τῶν πεσόντων, οὐκ εἶναι\n\nὅπερ ἦν ἡγεῖτο.",
        "20":"ὀψὲ δ’ οὖν αἰσθόμενος τὸν δῆμον\n\nδυσκόλως ἔχοντα πρὸς τὸν κόμπον ἐμνημόνευσεν αἰτή-\n\nσεως, ἐγὼ δ’ ἔστησα τὰ ὧτα. ὁ δὲ τὰ μέγιστα αἰτή- \n\nσεῖν ἐπηγγελμένος καὶ ἀναρτήσας με ταῖς ὑποσχέσεσι\n\nχαίρειν ἀφεὶς τὸν φίλτατον χρυσὸν καὶ τὸν φαιδρὸν\n\nἄργυρον καὶ τὰ ἱμερτὰ πλέθρα ἐπιλέγει δωρεάν, ὦ\n\nΖεῦ Κτήσιε, ποίαν τινά; πῶς ἂν ἐνδειξαίμην τὸ κακόν;\n\n \n\n \n\n \n\n \n\n\n\n \n\n\n\nἐπιλέγει δωρεὰν καπνοῦ σκιάν, στέφανον θαλλοῦ. καὶ\n\nτὸ ψήφισμα ἐγέγραπτο.",
        "21":"ἐβουλευσάμην μὲν οὖν\n\nεὐθὺς ἀποσπασάμενος ἀπὸ τοῦ βήματος ἐξορύξαι οἱ\n\n τὼ ὀφθαλμώ, κωλυόμενος δ’ ὑπὸ τῶν παρόντων |\n\n ἐκδὺς ἐκ τῆς ἐκκλησίας ἀπηλλαττόμην ἔξω ὢν ἐμαυτοῦ\n\nκαὶ οὐδὲ καλῶς γνωρίζων τὸν στενωπόν. ὡς δὲ εἰσ-\n\nῆλθον οἴκαδε ἡμιθνὴς καὶ οὐκ ἄξιον τῆς ἐλπίδος\n\nφέρων τὸ πρόσωπον, τί τοῦτο; ἔφησεν ἡ γυνή, ἡ\n\nδωρεά σε τοιοῦτον, ὦ μακάριε, πεποίηκε; ναί,\n\n εφην. τοιαύτη γὰρ ἦν. \n\n 28. Ἠδίκημαι τὰ μέγιστα, ὦ δικασταί, καὶ περισε-\n\nσύλημαι. ἐκκεκύλισμαι πολλῶν χρημάτων ὑπὸ τοῦ παι-\n\nδὸς καὶ μεγάλων. ἢ δίκην με δεῖ λαβεῖν ἢ τεθνάναι.\n\nσὺ δέ, ὦ πατραλοία καὶ μιαρὲ καὶ παμμίαρε, ἐτόλμησας\n\n ταῖς ἐμαῖς θύραις προσελθεῖν τοιοῦτον στέφανον κο-\n\nμίζων ὡς ἐμὸς ὢν ἔτι μετὰ τὴν καλὴν δωρεάν; ἀλλ’\n\n \n\n \n\n \n\n \n\n\n\n \n\n\n\nἀποφθάρηθι παρὰ τοὺς τὰ τοιαῦτά σε πεπεικότας. ζή-\n\nτει πατέρα σαυτῷ, τὸν γὰρ ὄντα ἀπολώλεκας. ἔτρεφόν\n\nσε ἐπὶ ταῖς θαυμασταῖς ἐκείναις ἐλπίσιν. ἐψεύσω με\n\nτῶν ἐλπίδων. μὴ ἐνόχλει τοῖς ἐμοῖς. ἰσχυρὸς εἶ καὶ\n\nμέγας, ἀλλ’ οὐκ ἰσχυρότερος τοῦ νόμου ὃς πάλαι κεῖ- \n\nτᾶι πατράσιν ἀδικουμένοις βοηθῶν. οὗτος ἐκβάλλει σε\n\nτῆς οἰκίας. \n\n 29. Ἀλλ’ οὐκ ἐπὶ τοῖς ἠριστευκόσι κεῖται,\n\nφησίν, ἐγὼ δὲ ἀριστεύς. ἐνταῦθα κομψὸς καὶ σο-\n\nφιστής, οὗ δὲ δεῖ πλουτεῖν, ἠλίθιος, ἀγροῖκος, κορύζης \n\nκαὶ λέμφου ἔμπλεως. οὐκ ἄξιον ἀγχόνης, ὦ δικασταί,\n\nτὸ πρᾶγμα; ᾗ μὲν πατέρα κακουργῆσαι δεῖ, τὸν νόμον\n\nἐζήτηκε καὶ περιείργασται, τὸ δ’ ἀπλοῦν τοῦτο καὶ\n\n \n\n \n\n \n\n \n\n \n\n\n\n \n\n\n\nοὐδὲν δεόμενον βαθείας γνώμης. τὸ χρήματα ἀνελέσθαι,\n\nοὐκ εἶδεν οὐδ’ ἐνεθυμήθη.",
        "22":"ἀλλ’ ἐπειδὴ καὶ ῥήτωρ\n\nἡμῖν ἀναπέφηνας, δεῖξον προσγεγραμμένον· πλὴν ἐάν\n\nτις ἀριστεύσῃ. τούτοις δὲ ἔστω κρείττοσιν ἀπο-\n\n κηρύξεως εἶναι. εἰ δ’ οὐκ ἔχεις, μὴ λυμαίνου τὸν\n\n νόμον. λύμη γάρ ἐστιν ἡ | προσθήκη. οὐδὲ γὰρ\n\nἐκεῖνο φήσαι τις ἄν, ὡς τὴν εἰς τοὺς γονέας κάκωσιν\n\nἐλάττω καθίστησιν ἡ τῶν κακούντων ἀριστεία. τὸ γὰρ\n\nπάθος ἴσον, ἄν τε δειλὸς ἄν τε ἀνδρεῖος ὁ λυπῶν ᾖ,\n\n μᾶλλον δέ, τοσούτῳ δεινότερον ὑπὸ τῶν ἀγαθῶν\n\nπάσχειν κακῶς, ὅσῳ πάσχειν εὖ παρὰ τῶν τοιούτων\n\nὀφείλεται. διὰ τί γὰρ οὐκ ἐκπεσῇ τῆς οἰκίας, ὅτι τοῖς\n\nἐμοῖς τέλεσιν εἰς τὸ δύνασθαι φοβεῖν τοὺς πολεμίους\n\nπροῆλθες; ἀμελεῖν ἄρα δεῖ τῆς τῶν ἐγγόνων παιδείας,\n\n εἴπερ αὐτῶν ἄκυροι διὰ τοῦτο καθεστήξομεν. \n\n 31. Ἀλλ’ ἐάσας, ὦ τάν, τὸ τρόπαιον δίδαξον τού-\n\n \n\n \n\n \n\n \n\n\n\n \n\n\n\nτοὺς ὅτι με οὐδὲν ἀδικεῖς. οὔ, φησιν, οὔτε γὰρ\n\nκατακεκύβευκά τι τῶν σῶν οὔτε κατωψοφάγηκα.\n\nθαυμαστός γε ὁ νεανίας καὶ χάριτος ἄξιος ἡμῖν, ὅτι\n\nμὴ τὸν βίον ὅν ἀκριβῶς συνείλεγμαι τοῦτον εἰς ἑταί-\n\nῥᾶς καὶ κύβους καὶ ἰχθῦς καὶ ὄρνις τῶν τιμίων διέρ- \n\nῥίψεν.",
        "23":"εἰ γὰρ ὤφελες ταῦτα εἶναι τετολμηκώς, εἰ\n\nγὰρ ἡμμένος τῶν ἔνδον. οὐκ ἂν ἐδέησε τῆς νῦν ἀπῶ\n\nκηρύξεως. ἀπέπνιξα ἂν καθεύδοντα, νὴ τὸν Δία τὸν\n\nἄνακτα, οὐ λέγω μνᾶν ἢ ἀλεύρων ἡμιμέδιμνον ἢ\n\nἁπλοίδα, ἀλλ’ ὀρόβους ὀλίγους, τάριχος, κρόμμυα, τῶν \n\nἔτι φαυλοτέρων τι διαπεφορηκότα λαβών. ἡ γὰρ βλάβη\n\nπανταχοῦ πικρόν, κἂν ἐπ’ ἐλαχίστῳ συμβαίνῃ. μὴ οὖν\n\nὧς οὐκ ἐποίησεν ἐλάττω τὰ ὄντα λεγέτω, ἀλλ’ εἰ μὴ\n\nπλείω ποιῆσαι παρὸν οὐκ ἐβουλήθη, δεικνύτω. τοῦτο\n\nγὰρ ἐγκαλῶ νῦν, οὐχ ὅτι με | πενέστερον ἀπέφη- \n\nνεν, ἀλλ’ ὅτι μὴ πλουσιώτερον. \n\n \n\n \n\n \n\n \n\n \n\n\n\n \n\n\n\n 33. Ὡς δὲ οὐδὲν ἀλλόκοτον ἀξιῶ, δῆλον ἐκεῖθεν·\n\nεἴ τῴ τις ὑμῶν οἰκέτης, ὦ δικασταί, δύναιτο φέρειν\n\nδέκα τῆς ἡμέρας δραχμάς, ὑπὸ δὲ ἀργίας εἰς ἥμισυ\n\nφέροι, τοῦτον οὐκ ἂν μαστιγώσαντες εἰς μύλωνα ἐμ-\n\n βάλοιτε; καίτοι τοσοῦτον ἀπέχει τοῦ τὰ ὄντα διαφθεί-\n\nρειν ὥστε καὶ φέρειν.",
        "24":"τούτῳ οὖν ἀδικεῖ τῷ μὴ\n\nπλείω φέρειν. ἐγκαλοῦμεν δὲ καὶ ταῖς ἀμπέλοις, εἰ μὴ\n\nβρίθοιντο τοῖς βότρυσι. καίτοι καὶ ταύταις εἰ μετῆν\n\nφωνῆς, ὑπῆρχεν ἂν εἰπεῖν ὡς οὐ προσαπολλύουσι τὸν\n\n ἐν τοῖς πίθοις οἶνον. ἀλλ’ οὐδὲν ἧττον ἐν τῷ τὰ παρ’\n\nαὐτῶν ἐλλείπειν καταβλάπτειν δοκοῦσιν. οἶδα δὲ καὶ\n\nὑμᾶς ἐν ταῖς εὐθύναις τῶν στρατηγῶν ὁμοίως τραχεῖς\n\nὄντας τοῖς τε ἀποβαλοῦσι τῶν ὑπαρχόντων τοῖς τε οὐ\n\nπροσθεῖσιν ὅσα ἐξῆν. \n\n 35. Ἐγὼ δὲ καὶ τοῖς ὀνείρασιν ὧν αἱ ὑποσχέσεις\n\n \n\n \n\n\n\n \n\n\n\nμάταιοι, δίκην ἥδιστ’ ἂν ἔλαχον βλάβης. πᾶσα γὰρ\n\nἐλπὶς ἀμείνων ἀτυχοῦσα τοῦ τέλους ζημία κέκριται.\n\nἔνδον ἔχειν ᾤμην τὰ χρήματα, μόνον οὐχ ἑώρων, μό-\n\nνον οὐκ ἠριθμούμην. ἐκ τοῦ κιβωτίου τὴν ἐσθῆτα\n\nἐξελόμενος εὐτρέπιζον τῷ χρυσίῳ.",
        "25":"εἶτά με ἐρωτᾷς \n\nτί ἠδίκημαι. ἃ ἐχρῆν με ἔχειν οὐκ ἔχω. μείζω πληγῶν,\n\nὦ παῖ, τετόλμηταί σοι. φορητὸς ἂν ἦσθα παίων, εἴ με\n\nεἰργάσω πλούσιον. ἡδόμην ἂν ῥαπίζοντος καὶ προπη-\n\nλακίζοντος. καὶ πάντα ἂν ἦν μοι διὰ τὸ χρυσίον\n\nμέτρια. νῦν δὲ ἀπέκτονάς με. διὰ σὲ γὰρ τεθνήξομαι. \n\nοὐχ ὁρᾶτε, ὦ δικασταί, τὸ σῶμα ὡς συντέτηκέ μοι;\n\nοὐχ ὁρᾶτε ὡς ἀσθενὲς φθέγγομαι | καὶ ἀπολω- \n\nλός; κακόσιτός εἰμι, φεύγω τὰς συνουσίας, ἀγρυπνίᾳ\n\nταλαιπωροῦμαι. τὸν κατάγελων οὐ φέρω.",
        "26":"πρὸς γὰρ\n\n \n\n \n\n \n\n\n\n \n\n\n\nαὖ τοῖς ἄλλοις ἔστι μοι γείτων φθονερός. οὗτος, ἡνίκα\n\nμὲν ἦν ἐν ἐλπίσιν ἡ αἴτησις, ἔκειτο ἐπὶ τοῦ σκίμποδος\n\nλειποψυχῶν· ἐπεὶ δὲ ᾔσθετό μοι διαρρυέντα τὸν και-\n\nρόν, φαιδρὸς ἐκπεπήδηκε καὶ σκώπτει προσιὼν ἐρωτῶν\n\n τὸν ἀριθμὸν τῶν ταλάντων οἷς ἐπηύξηκέ μοι τὸν οἶκον\n\nὁ παῖς. ἐφ’ οἷς ἔγωγε ἀποπνίγομαι, καὶ οὐκ ἔστι μοι\n\nπαρεξιέναι τὴν οἰκίαν τὴν ἐκείνου γυμνῇ τῇ κεφαλῇ.\n\nκαὶ γὰρ αὖ καὶ αἱ θεράπαιναι τοῦ θεοῖς ἐχθροῦ παραν-\n\nοίξασαι τὰς θύρας βάλλουσι καὶ αὐταὶ σκώμμασι. τίς\n\n ἀνάσχοιτ’ ἂν τὴν κωμῳδίαν; εἰ μὴ τεθνήξομαι, ὦ δι-\n\nκασταί, φεύγων οἰχήσομαι. μικρά γε ἠδικημένος ἀγαν-\n\nακτῶ; φύλλα τῆς ἐλαίας ἀντὶ χρημάτων ἐνεγκὼν τῷ\n\nπατρὶ θαυμαστὸν εἰ μισεῖται; \n\n 38. Ναί, φησιν. ἐξῆν γὰρ αἰτεῖν μοι κατὰ τὸν\n\n νόμον. οὐκοῦν καὶ ἐμοὶ κατὰ τὸν νόμον ἐκβάλλειν. ἢ\n\nσοὶ μὲν ἐκεῖνος ἰσχυρός, ἐμοὶ δὲ οὗτος ἀσθενής; σύν-\n\nιστε, πρὸς Δῖός, ὡς αὐτοῖς οἶς ἀγωνίζεται τὸ δεῖν\n\nἀποκηρύττεσθαι βεβαιοῖ; ὁ γὰρ πατρὸς ἐφεστηκότος\n\nἐξουσίας μεμνημένος ἄλλης οἰκίας δεῖται. ὥσπερ γὰρ\n\n \n\n \n\n\n\n \n\n\n\nτὸν οὐ πειθόμενον ἵππον τῷ χαλινῷ, θέοντα δὲ ἀτά-\n\nκτῳ φορᾷ μᾶλλον ἢ τῇ τοῦ ἄγοντος γνώμῃ τῶν ἀχρή-\n\nστων ἔν τι νομίζομεν καὶ συμφορὰν τὸ κεκτῆσθαι, οὕτω\n\nκαὶ παῖς εἰς ἐξουσίαν ἥκειν ἡγούμενος ἀπελαυνέσθω.\n\nδῆλος γάρ ἐστι καθεκτὸς οὐκ ἔτ’ ὤν. καὶ ὑμῖν δὲ \n\nσυμφέρει τοῦθ’ οὕτω κρατεῖν καὶ μὴ ἀναπτερωθῆναι\n\nτοὺς ὑμετέρους παῖδας ὑπὸ τῆς τούτου θρασύτητος. \n\n 39. μάθε δὴ νῦν, εἰ μὴ καὶ | πρότερον ᾔδεις, \n\nὅτι κύριοι τῶν παίδων οἶ γονεῖς οὐχ ἧττον ἢ τῶν\n\nοἰκετῶν. ἂν ἐμοὶ δοκῇ, φθέγξῃ καὶ σιωπήσῃ πάλιν, ἂν \n\nἐμοὶ δοκῇ, τυρὸν ἴδῃ καὶ ἄρτον ἢ κάρδαμόν γε καὶ\n\nμᾶζαν. ἐν χαμευνίῳ δεῖ σε καθεύδειν, ἢν κελεύω, καὶ\n\nπάλιν ἐπὶ κλίνης, ἢν ἐπιτρέπω.",
        "27":"ἔπραξάς τι καλὸν\n\nἐν τῇ μάχη. τοῦτο ἔστιν ἐμόν. καλεῖ σε πρὸς δωρεὰν\n\nὁ νόμος. εἰπὲ πρὸς αὐτὸν ὧς ἔστι σοι πατήρ. μὴ λάβῃς \n\nἐξουσίας ἔννοιαν ἔτι ζῶντος ἐμοῦ. ἐγώ σε εἰς φῶς\n\n \n\n \n\n \n\n\n\n \n\n\n\nἤγαγον καὶ εἰς τοῦτο ἡλικίας ἤνεγκα. ἔσπεισα τοῖς\n\nθεοῖς λιβανωτὸν καὶ κατέβαλον τὰ τροφεῖα πάντα\n\nἀκριβῶς οὐδὲ χαλκοῦν ἀποστερήσας καὶ νέον ὄντα\n\nἔτρεφον οὔπω δυνάμενον ἀντωφελεῖν.",
        "28":"ὁ ἐμός σε\n\n οἶνος καὶ οἱ ἐμοὶ πυροὶ τοσοῦτον, ὦ βέλτιστε, ἐποίησαν.\n\nλόγισαι χιτωνίσκους καὶ τρίβωνας καὶ στρώματα καὶ\n\nτιμὴν τὴν ἐφ’ ἑκάστῳ. ἀλλ’ αὐτὰ τὰ ὅπλα δι’ ὧν\n\nκεκράτηκας τίνος; ὁ δὲ γύλιος, ὁ δὲ σκευοφόρος οὐ\n\nπάντα ἐμά; πῶς οὖν οἶόν τε ζῆν μὲν σὲ δι’ ἐμέ, ἐμὲ\n\n δὲ μὴ ποιεῖσθαι σαυτοῦ κύριον; ἢ σοῦ μὲν ἐγὼ κύριος,\n\nσὺ δὲ τῆς δωρεᾶς; καὶ πῶς ἔνεστι; \n\n 42. Θαυμάσεται τοίνυν τὸν στέφανον καὶ φήσει\n\nδόξης μὲν ἅπαντα λείπεσθαι πλοῦτον, ἐν δὲ τῷ στε-\n\nφάνῳ τὴν δόξαν εἶναι. τὰ τῶν τετυφωμένων, ὦ παῖ,\n\n μοι λέγεις, τὰ τῶν ἀλαζόνων, τὰ τῶν δοξοκοπούντων,\n\n \n\n \n\n \n\n\n\n \n\n\n\nπαρ’ οἶς οὐδὲν ἂν εὕροις ἤ γνάθους πεφυσημένας, τὰ\n\nδ’ ἔνδον λιμὸς πολύς. ἐκεῖνοί σε ταῦτα ἐπαίδευσαν.\n\nδι’ ἐκείνους τὰς φρένας νοσεῖς. τοῦτο καὶ τοὺς ἀθλίους\n\nἀθλητὰς ἀπολώλεκεν, οἳ πειθόμενοι τὸν Ὀλυμπίασι\n\nκότινον οὐκ ἄλλο τι ἢ κότινον εἶναι οἰδημάτων μὲν \n\nκαὶ τραυμάτων ἐπανίασι γέμοντες, μικρὸν δὲ ὕστερον\n\nπροσαιτοῦντες ἀποζῶσι.",
        "29":"τί δ’ ἂν εἴη δόξης μᾶλλον\n\nγελοῖον ἣν οὔτε ἰδεῖν ἔστι τοῖς | ὀφθαλμοῖς οὔτε \n\nεἰς χεῖρας λαβεῖν; ἐπεί, φέρε, ὥσπερ ἐγώ σοι δείκνυμι\n\nτἀργύριον καὶ τοὺς στατῆρας καὶ πάνθ’ ἁπλῶς ἃ οἴ- \n\nκοὶ τε ἔστιν ἔχειν καὶ ἀποδημοῦντα φέρειν, οὕτω σύ\n\nμοι δεῖξον ἐν ποίῳ βαλαντίῳ τὴν δόξαν κατακλείσας\n\nἔχεις καὶ τί δύναιο ἂν τῶν ὠνίων ταύτῃ πρίασθαι,\n\nποῖον βοῦν; τίνα ὑφαντά; εἰσφορὰν δὲ τίνα ἂν κατα-\n\nβάλοις ἐκεῖθεν φέρων; τίς οὖν ἡ τῆς δόξης ἰσχὺς ἧς \n\nοὐδεμία χρῆσις ἐν τοῖς κοινωνήμασιν; \n\n \n\n \n\n \n\n \n\n\n\n \n\n\n\n 44. Ἀλλ’ ἐπεθύμεις στεφάνου. τί οὖν ἔδει δήμου\n\nκαὶ συλλόγου καὶ ψηφισμάτων; ἐγώ σοι δέκα ἂν ἔδωκα\n\nτοιούτους τῶν ἐλαιῶν ἀφελών, κἂν εἰ τῶν τιμιωτέρων\n\nἔχρῃζες ῥόδων. ῥᾷστον <ἂν ἦν> ἐκεῖθεν πλεξάμενον\n\n περιθέσθαι. σὺ δὲ ἀντ’ οὐδενὸς τὸν δῆμον συνῆγες\n\nκαὶ οὐκ ἠβουλήθης ἰδεῖν ὅτι δωρεὰ κέρδος ἔχουσα μετὰ\n\nτῆς ὠφελείας φέρει τὸν κόσμον, ὥστ’ εἰ καὶ ἀργύριον\n\nἀπῄεις λαβών, τό γε ὡς ἀριστέα λαμβάνειν ἐσώζετ’ ἄν. \n\n 45. Ἀλλὰ πάντως ἤρας στεφάνου καὶ τούτου\n\n κατὰ ψήφισμα. καλῶς. ἔδει τοίνυν χρυσοῦν εἶναι τὸν\n\nστέφανον, ὥστε τῷ μὲν χρυσῷ κερδαίνειν, τῷ δὲ στε-\n\nφάνῳ σεμνύνεσθαι. ὁρᾷς δὲ καὶ τὸν δῆμον οὕτως ὑπὸ\n\nτῶν συμμάχων τιμώμενον καὶ οὐ θαλλὸν αὐτῷ παρὰ\n\nτῶν σωθέντων πεμπόμενον. ὕβρις γὰρ τοῦτό γε. \n\n 46. Ἀλλ’ ἐχθρῶς ἔχεις τοῖς χρήμασιν. ἀτυχὴς\n\nμέν τις ὤν; εἰ δ’ οὖν οὕτως ἔχεις, αἴτ’ εἰ τὴν ἐν πρυτανείῳ\n\nσίτησιν καὶ μὴ σαυτῷ μόνον, ἀλλὰ καὶ ἐμοὶ τῷ πατρί.\n\nκουφιοῦμέν γε τὴν οἰκίαν δημοσίᾳ σιτούμενοι. σὺ δὲ\n\nτοσαύτας ὁδοὺς ἔχων ἀνδρὸς σύνεσιν δεῖξαι δυναμένας\n\n ὑπὸ μειρακίων ἀποπλήκτων ἢ σοφιστῶν τερατολόγων\n\n \n\n \n\n \n\n\n\n \n\n\n\nἢ γερόντων παραληρούντων ἐμποδὼν ἔστης ἐπειγομένῳ\n\nΠλούτῳ πρὸς τὴν ἡμετέραν I ἑστίαν καὶ κατα- \n\nδύεσθαι δέον ἀγάλλῃ καὶ περὶ τῆς δόξης ὡς μεγίστου\n\nδιαλέγῃ.",
        "30":"καὶ μὴν εἰ μηδ’ ἀφ’ ἑνὸς τῶν ἄλλων ἦν\n\nἰδεῖν ὡς οὐδὲν εὐηθέστερον δόξης ἀκάρπου, αὐτό γε \n\nτὸ δεδοικέναι τὴν ἀποκήρυξιν ἱκανὴ διδαχή. εἰ γὰρ\n\nμέγα καὶ σεμνὸν καὶ δαιμόνιον ἡ δόξα καὶ τοιοῦτον\n\nοἷον ἀπ’ αὐτῆς τὸν κεκτημένον διάγειν, τί δέδοικας,\n\nεἰ μηκέτι τῶν ἐμῶν προσάψῃ; οὐ ῥήτορας παραστησά-\n\nμενον βιάζεσθαι δεῖ καὶ διὰ τῶν δικαστῶν εὑρίσκεσθαι \n\nτὸ μετέχειν τῶν πατρῴων, ἀλλ’ ἐπὶ τῆς ἐκκλησίας\n\nφανῆναι τοιοῦτον ὥστε με προκυλινδεῖσθαί σου καὶ\n\nπροσκυνεῖν σωτῆρα καὶ εὐεργέτην καὶ ἔρεισμα καὶ\n\nὀφθαλμὸν καὶ κρηπῖδα καὶ τὰ κάλλιστα κατονομάζοντα.\n\n",
        "31":"Μὴ γὰρ ἐγώ σε νῦν ἀπελαύνω; σαυτὸν ἐκβέ- \n\nβληκας. ἡ δωρεά σε μεταστῆναι κελεύει. κέκλεικέ σοι\n\nτὴν οἰκίαν ὁ θαλλός. τοῦτο πρῶτον ἀπολαύεις τῆς\n\nδόξης. λαμπρὸς εἶ, παῖ, καὶ μεγαλόψυχος καὶ φιλότιμος\n\nκαὶ κλάδων ἐραστής, ἐγὼ δὲ γλίσχρος καὶ φιλάργυρος\n\nτῶν ἐμαυτοῦ φειδόμενος.",
        "32":"μὴ μίγνυε τὰ ἄμικτα. \n\n \n\n \n\n \n\n \n\n\n\n \n\n\n\nφεῦγε τὴν ἐμὴν οἰκίαν, ὡς καὶ τὸν τρόπον. οὐ δυνά-\n\nμεθα συζῆν. διειργόμεθα ταῖς γνώμαις. οὐδεὶς ὄνον\n\nἵππῳ συζεύξειεν ἄν. τὸ γὰρ ἀνόμοιον οὐκ ἐᾷ συμπο-\n\nνεῖν. ἀλλ’ οὐδ’ ἂν βοῦς ὑπὸ τὸν αὐτὸν ἄγοις ζυγὸν\n\n μὴ τὰ ἴσα πονεῖν πεφυκότας. καὶ ἡμᾶς τοίνυν δια-\n\nζεύγνυσι τῶν τρόπων ἡ στάσις. πολύ μου διέστηκας,\n\nὦ παῖ. σκοπῶν παρ’ ἀλλήλας τὰς φύσεις ἐξάγομαί τι\n\nκαὶ χαλεπώτερον λέγειν. ὑποπτεύω σου τὰς γονάς. οὐκ\n\nεἶ παῖς ἀνδρὸς ἐργαζομένου. σώφρων μὲν ἡ γυνή, σώ-\n\n φρῶν· σὺ δ’ οὐκ ἐθέλεις ἐξ ἐμοῦ γεγονέναι.",
        "33":"μὴ\n\nγὰρ ὑπὲρ τῆς δωρεᾶς ἀγανακτῶ μόνον; δέδοικα, ὦ\n\nδικασταί, καὶ περὶ τῆς οὐσίας. οἶς γὰρ οὐκ ἐπεκτήσατο\n\nλογισμοῖς, τούτοις τὰ ὄντα διαφθείρων οὐ προτιμήσει.\n\nεἰ γὰρ οὗτος τῶν ἐμῶν κατασταίη κληρονόμος, ὃ μὴ\n\n γένοιτο, οὕτω δὴ ταχέως ἄλλων | τἀμὰ γενήσεται.\n\n πᾶς γὰρ ὁ δόξαν κτῆμα νομίζων οὐκ ἀγαθὸς τῶν ὡς\n\nἀληθῶς κτημάτων φύλαξ, ἀλλ’ ὁ προσελθὼν καὶ κολα-\n\nκεύσας ἀπῆλθέ τι λαβών, ὁ τὸν ἀριστέα καλέσας\n\n \n\n \n\n \n\n\n\n \n\n\n\nμισθὸν ἔχει τοῦ ῥήματος. εἶτ’ ἐκ τούτων οἱ μὲν ἀπο-\n\nφέρονται χρυσίον, οὑτοσὶ δὲ εἰρωνείαν.",
        "34":"μέλει ’δε\n\nμοι καὶ τελευτῶντι τῶν χρημάτων. ὥσπερ γὰρ τοὺς\n\nπαῖδας, οὕτω καὶ ταυτὶ κτώμεθα τὰ φίλτατα. λέγω\n\nγάρ, ὡς φρονῶ, βραχὺ φροντίσας τῶν μετὰ τούτου \n\nσυνεστηκότων, ὧν ἐγὼ βελτίων εἰμὶ τοσοῦτον ὅσον οἱ\n\nμὲν ἐρῶντες χρημάτων οὔ φασιν ἐρᾶν, ἐγὼ δὲ ὁμο-\n\nλογῶ τὸν πόθον, καὶ οἱ μὲν αὐτῷ τῷ κρύπτειν ψέ-\n\nγουσι τὸν πλοῦτον, ἐγὼ δὲ τῷ σεμνύνεσθαι τὴν δια-\n\nβολὴν φέρω.",
        "35":"τί γάρ, ὦ πρὸς Δῖός, οὐκ ἐν τούτοις \n\nκαὶ διὰ τούτων; οὐ ταῦτα καὶ πόλεις οἰκίζει καὶ βασι-\n\nλείας ποιεῖ καὶ τρόπαιον ἐγείρει καὶ γάμους συνίστησι\n\nκαὶ φίλους ἐπισπᾶται καὶ νόσους ἀπαλλάττει; ταῦτα\n\nτέχνας εὗρε, ταῦτ’ ἔπεισε τὴν θάλατταν πλεῖν καὶ\n\nπερὶ τὴν γῆν φιλοτεχνεῖν καὶ λόγους ἀσκεῖν καὶ στέρ- \n\nγειν γονεῖς. μετὰ τούτων καὶ τοὺς γνωρίμους ὠφελοῦ-\n\nμεν καὶ τοὺς δυσμενεῖς λυποῦμεν καὶ νεὼς οἰκοδο-\n\nμούμεθα καὶ ἀγάλματα δημιουργοῦμεν καὶ θυσίας θύο-\n\nμεν καὶ κόσμον ἀναθημάτων ἀγείρομεν.",
        "36":"ὁ ἀριστεὺς\n\n \n\n \n\n \n\n\n\n \n\n\n\nπλουτῶν σεμνότερος, ὁ στρατηγὸς πλουτῶν ἐντιμό-\n\nτερος, ὁ πρεσβευτὴς ἐνδοξότερος. ὁ πλοῦτος καὶ ῥή-\n\nτορα φρονιμώτερον ἔδειξε καὶ κατήγορον πιστὸν ἀπέ-\n\nφηνε καὶ φεύγοντα ἐξῃτήσατο. διὰ τοῦτον πείθομαι\n\n τοὺς ποιητὰς ὑπὸ τῶν Μουσῶν | κατέχεσθαι, δι-\n\n ὅτι καὶ τὰ ἔπη καὶ τὰ μέλη τῶν εἰς τὸν πλοῦτον\n\nὕμνων ἐνέπλησαν τὴν ἀρετὴν καὶ τὴν δόξαν ὥσπερ\n\nἐφόλκια δόντες αὐτῷ καὶ καλοῦντες εὐρυσθενῆ, καὶ\n\nμάλα εἰκότως. ὃς γὰρ ἤδη καὶ ξένοις πολιτείαν ἔδωκε\n\n καὶ γένους αἰσχύνην ἔκρυψε καὶ κλέος ἀνωνύμοις\n\nπροσῆψε καὶ φρονήσεως δόξαν τοῖς ἀνοήτοις ἤνεγκε,\n\nπῶς οὐ πάντα ἀπολέλοιπεν ἰσχύι; τοῦτον ἤδη τινὲς\n\nκαὶ συγγενείας προὔθεσαν, καὶ παρῆλθεν ὁ πλοῦτος\n\nτὰ τῆς φύσεως ἀναγκαῖα.",
        "37":"καὶ τί λέγω τοὺς ἀνθρώ-\n\n ποὺς; οἱ πάντων κρατοῦντες θεοὶ τὸ χρυσίον ἀγαπῶσι,\n\nκαὶ τῷ Διὶ τοὔδαφος ἐκεῖθεν. καὶ τέρπονται τοῖς\n\n \n\n \n\n \n\n \n\n \n\n \n\n\n\n \n\n\n\nχαριστηρίοις κἂν ἐλλείπῃ, σφοδρότερον τῶν δανειζόν-\n\nτων εἰσπράττουσιν. ἀλλ’ ὁ γενναῖος οὗτος σεμνότερός\n\nἐστι τῶν θεῶν καὶ οὐκ οἶδεν ὅτι Δήμητρός ἐστι παι-\n\nδίον ὁ Πλοῦτος, οὕτω δ’ ἔχει ταραχωδῶς ὥστε κατα-\n\nγελᾷ μὲν τῆς ἐμῆς περὶ τὰ χρήματα σπουδῆς, δακρύει \n\nδέ, εἰ μὴ τῶν ἐμῶν κληρονομοίη. μαθέτω δὴ τῇ ψήφῳ\n\nσωφρονεῖν ἐν ταῖς αἰτήσεσι. δότε μοι κατ’ ἐμαυτὸν\n\nστένειν, ὦ δικασταί, δότε. τάχ’ ἂν γενοίμην ῥᾴων μὴ\n\nτοῦτον ὀρῶν.\n\n",
        "38":"Τίς οὖν ἔσται τῶν ἐμῶν κύριος ἀποθανόντος; \n\nἐγὼ καὶ τότε. κελεύσω γὰρ συγκατορύττειν. καὶ πόθεν,\n\nφησίν, ὁ ἀριστεὺς θρέψεται; πόθεν; ἀπὸ τοῦ θαλ-\n\nλοῦ. βούλει λῦσαι τὸ μῖσος; ἀριστεύσας πάλιν αἴτησον\n\nχρυσίον. \n\n \n\n \n\n \n\n"
    },
    "work":"declamationes 33",
    "original-urn":"urn:cts:greekLit:tlg2200.tlg00533.opp-grc1",
    "edition":"Libanius, Declamationes 33"
}
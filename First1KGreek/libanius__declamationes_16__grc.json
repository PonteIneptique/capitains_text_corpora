{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00516.opp-grc1-simple",
    "text":{
        "0":"\n\n \n\n Εἰς τὸ ἐναντίον Ἀριστοφῶν. \n\n πολλῶν ἀγώνων μοι παρ’ ὑμῖν, ὦ ἄνδρες\n\nἈθηναῖοι, γεγενημένων ἐν ἅπασι μετὰ τοῦ δικαίου\n\nνενικηκὼς πολλὰς ἐλπίδας ἔχω καὶ τήμερον διὰ τοὺς\n\n θεοὺς ὁμοίου πειράσεσθαι τοῦ δικαστηρίου καὶ περι-\n\nέσεσθαι τοῦ πάντας μὲν ἐνοχλοῦντος τοὺς εὐδοκιμοῦν-\n\nτας φθόνου, μάλιστα δέ, ὅτι καὶ μέγιστα δοκῶ κατορ-\n\nθοῦν, ἐμέ. ὑφ’ οὗ καὶ Κέφαλος οὗτος προαχθείς, οὐ\n\nγὰρ οὕτως ἐστὶν εὐήθης ὥστε παρ’ οἷς οὐδ’ ὁποίας\n\n ἐστὶν ἔγνωσται γῆς ὡς ἄριστος οἴεσθαι τεύξεσθαι\n\nδωρεᾶς, βασκαίνων δὲ τῆς τιμῆς ἐφέστηκέ μοι τελευ-\n\nταῖος, ἐπεὶ μηδεμίαν αἰτίαν ἔχει λοιπήν, τῆς δωρεᾶς\n\nσυκοφάντης. \n\n \n\n \n\n \n\n\n\n \n\n 2. Ἐν μὲν οὖν τοῖς προτέροις ἀγῶσιν, ὦ ἄνδρες\n\nἈθηναῖοι, μέρος ἕκαστον ἐξητάσθη τῶν ἐμοὶ βεβιωμέ-\n\nνων καὶ πανταχοῦ δόξας ἀγαθὸς σὺν ἐπαίνῳ παρε-\n\nπεμπόμην ἐκ τῶν δικαστηρίων· τήμερον δὲ τοῦ παντὸς\n\nἐξέτασιν διδοὺς ἀξιῶ φυλάξαι μὲν ὑμᾶς τὴν ὑμετέραν \n\nψῆφον, ἢν ὧς περὶ καλοῦ κἀγαθοῦ πολλάκις ἠνέγκατε,\n\nμὴ περιβαλεῖν δέ με οἵᾳ μηδ’ ἂν ἁλόντα τιμωρίᾳ\n\nνενικηκότα, εἰ κριθήσομαι χείρων τοῦ μηδὲ κριθέντος\n\nὅπως ζῇ καὶ πεπολίτευται. \n\n 3. Ὅτι μὲν οὖν <οὐκ> ἄκριτος οὐδ’ ἀνεξέταστος \n\nοὐδεὶς ἂν εὕροιτο τιμὴν οὐδεμίαν, ἔργῳ μαρτυρεῖ\n\nΚέφαλος αὐτός, ἥκει γοῦν εἰς τὴν περὶ αὑτοῦ κρίσιν,\n\nθαυμαστὸν δὲ ὅπως τοὺς ἐν τοῖς δικαστηρίοις ἀγῶνας\n\nἐν δικαστηρίῳ λοιδορεῖ καὶ δεῖται μὲν τῆς ὑμετέρας\n\nψήφου νῦν, ὧς μόνην οὖσαν ἀρετῆς βεβαίωσιν, τῷ \n\nδὲ πολλὰς ἔχοντι μηδεμιᾶς τυχὼν ἀνταγωνίζεται. οὐκ\n\nαἰτιῶμαι δὲ Κέφαλον τῆς ἀντιλογίας, μικροῦ δὲ καὶ\n\nχάριν ἔχω, διότι μοι παρέσχηκε μηδὲ τὴν δωρεὰν\n\nἀκρίτως μηδὲ ὡς ἐξ αὐτομάτου τύχης, ἀλλὰ καὶ τοῦτο\n\nδι’ ἀγῶνος λαβεῖν.",
        "1":"τούτου μὲν <οὖν> ἠκούσατε \n\nφορτικῶς αὑτὸν ἐγκωμιάζοντος, ὃ κἂν ἑτέρου λέγοντος\n\nἠρυθρίασέ τις | ὅτῳ γέ τι χρηστὸν ὄντως πρόσεστιν· \n\n \n\n \n\n\n\n \n\nἐγὼ δὲ οὐκ ἐμαυτῷ μάρτυρι χρήσομαι τῆς ἐμῆς ἀρετῆς,\n\nοὐδὲ γὰρ οἱ νόμοι αὑτῷ μαρτυρεῖν δεδώκασιν, ἀλλ’\n\nὑμῖν ἅπασι καὶ τοῖς ἄλλοις Ἀθηναίοις, ὧν οὐκ ἔστιν\n\nὅστις οὐκ ἐψηφίσατο χρηστὸν εἶναι πολίτην ἐμέ. καὶ\n\n τούτῳ μὲν οὐδεὶς πάρεστιν οὐδ’ ἀνώμοτος μάρτυς,\n\nἐμοὶ δὲ πολλοὶ πολλάκις ἔνορκοι δικασταί.",
        "2":"εἰ μὲν\n\nοὖν τὸ μὴ κεκρίσθαι ποτὲ δωρεᾶς ἄξιόν ἐστι, πολλοὶ\n\nκαὶ τῶν ἰδιωτῶν ἀντιποιήσονται τοῦ γέρως, οὓς οὐδ’\n\nἴσασιν οἱ συκοφάνται· εἰ δὲ τοῖς μὲν τὸ καθ’ ἑαυτοὺς\n\n ἀσφαλὲς ᾑρημένοις ἱκανὸν τὸ τῆς ἀπραγμοσύνης ἀκίν-\n\nδυνόν ἐστι γέρας, ἀξιοῖ δὲ καὶ] Κέφαλος ὡς ῥήτωρ\n\nκαὶ τὰ κοινὰ πράττων διὰ βίου, ταῦτα γὰρ ἠκούετε\n\nαὐτοῦ σεμνολογουμένου, ι τὴν δωρεὰν ἐνέγκασθαι,\n\nμὲν ἀπράγμονα οὐδὲ αὐτός, ὧς ἔοικεν, ι ἐπαινεῖ\n\n οὐδ’ εἴλετο, λανθάνει δ’ ὅσῳ τῶν ἰδιωτῶν αὑτὸν\n\nἀποφαίνει δοκιμώτερον, εἰ καὶ κατὰ μικρὸν τῶν ἐν τῇ\n\nπολιτείᾳ κινδύνων ἥψατο, τοσοῦτον αὑτοῦ <προτιμῶν>\n\nτὸν> πολιτευόμενον οὐδὲ παυσάμενον, ἀλλ’\n\nμενον ἐν τοῖς μεγίστοις ἀγῶσιν. \n\n 6. Ἒστι μὲν οὖν καὶ κατὰ τοῦτον οὐκ ἀπραγμο-\n\nσύνης, ἀλλὰ πολιτείας ἡ κρίσις, οἶμαι δὲ θαυμάζειν\n\nἐνίους, τί δή ποτε τῆς αὐτῆς πόλεως προεστηκότες, ὁ\n\n \n\n \n\n \n\n\n\n \n\nμὲν οὐδέπω καὶ τήμερον εἰς κίνδυνον ἐλήλυθεν οὐ-\n\nδένα, ἐμοὶ δὲ ἄλλοτε ἅλιος ἐφέστηκε κατήγορος. ὅσον\n\nδὲ τὸ μέσον τῆς τύχης, τούτου δὴ καὶ πρώτου τὴν\n\nαἰτίαν ὑμῖν συστήσω ἥτις ἐστὶ σαφῶς, ἔνα μὴ ὅτι\n\nβελτίω, ἀλλὰ μῆρε εὐτυχέστερον ἐμοῦ τοῦτον ἡγήσησθε. \n\n 7. Ἐγὼ γάρ, ὦ ἄνδρες Ἀθηναῖοι, σφόδρα ἂν καὶ\n\nαὐτὸς ἠγάμην ἂν αὐτὸν ἀρετῆς μὲν οὐδεμιᾶς, εὐτυχίας\n\nδὲ θαυμαστῆς, εἰ τὰ αὐτὰ πράττων ἐμοὶ καὶ συντόνως\n\nὁμοίως ἐχόμενος τῆς πολιτείας ἐμοῦ κεκριμένου πολ-\n\nλάκις οὐδενὸς τετυχήκει κατηγόρου· νῦν δὲ οὔθ’ οὗτος, \n\nὧσπερ ἀλαζονεύεται, τῷ καθαρῶς καὶ ἀναιτίως πράττειν\n\nτὰ πολιτικὰ ταύτῃ διαπέφευγε τοὺς συκοφάντας, οϊ\n\nκαὶ πάντων ἥδιστα τοὺς ἀθῴους καὶ οἷς οὐδ’ ὁτιοῦν\n\nὕπεστιν ἔγκλμα, τούτους διώκουσιν, οὔτ’ αὐτὸς ὑπο-\n\nνοίας | ἀδίκου γινόμενος ἐγγύς, ὧς οὗτος διέβαλλέ \n\nμε, πολλοὺς ἀντιδίκους ἐπισπῶμαι. πόθεν; οὐ γὰρ ἂν \n\nἐν πᾶσιν ἀπεδεικνύμην τοῖς ἀγῶσι καθαρεύων παντὸς\n\nαἰσχροῦ.",
        "3":"τίς οὖν ἡ τοσαύτη διαφορά; τὴν μὲν ἄχρι\n\nτοῦ βήματος ὁδὸν κοινὴν ἄμφω πεπορεύμεθα, τὴν δὲ\n\nδιὰ τῶν πραγμάτων ἄλλην ἄλλος τέτραπται. Κέφαλος \n\nμὲν ἀφοσιούμενος τὴν πολιτείαν ἄχρι τοῦ ῥήτωρ εἶναι\n\nδοκεῖν, εἰ μέν τι μέγα καὶ ἀτέκμαρτον ἔχον τοῦ τέλους\n\n \n\n \n\n \n\n\n\n \n\nτὴν κρίσιν καὶ περὶ οὗ δεῖ τὸν ῥήτορα ἐγγυητὴν γε-\n\nνέσθαι τῆς τύχης, καὶ τὸ τοῦ μέλλοντος ἄδηλον, <πρὸς>\n\nταῦτα μέν, ὧς οὐδ’ ἂν εἶς τῶν ἰδιωτῶν, οὗτος ὑμῖν\n\nἄφωνος κάθηται· ὅταν δὲ ἱερῶν πέρι χρηματίζηται\n\n καὶ περὶ τοῦ τὰς ὁδοὺς ἐπισκευάσαι· καὶ κονιᾶν τὰς\n\nἐπάλξεις, τὰ πάρεργα καὶ μικρά, ῥήτωρ πρῶτος ὑπα-\n\nκούει τῷ κήρυκι. ζητεῖ γὰρ λόγους, οὐχ οἱ δημοσίᾳ τι\n\nλαμπρὸν καὶ μέγα παρασκευάσουσιν, ἀλλὰ τοὺς ἀκιν-\n\nδύνους ἑαυτῷ.",
        "4":"περὶ πολέμου σκέψις ἐστίν· ὅτι μὲν\n\n χρὴ πολεμεῖν οὐδεὶς ἤκουσεν αὐτοῦ ῥᾳδίως, ἐπαινέσας\n\nδὲ τοὺς προγόνους καὶ τὰ τρόπαια ἀριθμήσας κατέβη\n\nπάλιν. πολλὰ δὲ καὶ πρὸς χάριν λέγει, θεωρικῶν δια-\n\nνομὰς καὶ τοιαῦτα. πολιτεύεται ἐνέχυρον τῆς ἀσφα-\n\nλείας ἔχων τὴν ἡδονὴν τῶν ἀκροωμένων. ἀφ’ ὧν\n\n αὐτὸς μὲν ἀθάνατος ἕνεκα τῆς παρ’ ὑμῖν ἀσφαλείας,\n\nὁ δῆμος δὲ οὐ δύναμιν, οὐ τιμήν, οὐ δόξαν ἐκαρπώ-\n\nσατο.",
        "5":"οὐ μόνον δὲ τὸν δῆμον ταύτῃ ὑπέρχεται,\n\nἀλλὰ καὶ τοὺς ῥήτορας αὐτοὺς θεραπεύων διαγίνεται,\n\nκἂν δοκῇ τοῖς μὲν ταῦτα, τοῖς δὲ τἀναντία, οὐδετέροις\n\n ἀντιλέγει σαφῶς, ἐπαμφοτερίζων δὲ τάττεται διὰ μέ-\n\nσου καὶ φίλος ἀμφοτέροις μένει. τὰς γνώμας οὐχ,\n\n \n\n \n\n \n\n \n\n\n\n \n\nὥσπερ ἡμῶν ἕκαστος, ἐν πινακίῳ γεγραμμένος οἴκοθεν,\n\nλόγους δὲ προκαθίησιν ἐκ πολλοῦ, κἂν μὲν ἀντιλέγῃ\n\nμηδείς, ἔγραψεν· ἢν δὲ καὶ σμικρὸν ὑποκρούσῃ τις, ·\n\nκαὶ προίδηται γραφήν, ῥίψας τὸ ψήφισμα φεύγων\n\nοἴχεται. κλέπτουσι τὰ κοινά τινες. εἰ μὲν ῥήτωρ οἷος \n\nἀντεγκαλεῖν, οὐχ ὁρᾷ, ἐπὶ δὲ τοὺς ἰδιώτας καὶ ὑφ’ ὧν\n\nοὐ δέος μὴ κριθῇ δεινός ἐστιν. \n\n 11. Ὅτι μὲν οὖν οὗτος ἀνέγκλητός ἐστι καὶ νῦν\n\nἔτι μένει, μεμαθήκατε· ἐγὼ δὲ νομίζω ἔνα βίον ἐξ\n\nἀρχῆς ἕκαστον ἑλέσθαι | προσήκειν τινά, οἷον \n\nἄτολμος εἶ καὶ τὸ σαυτοῦ σκοπεῖς· ἀπλῶς ἡσυχίαν ἄγε. \n\nοὐχ ὑπομένεις ἀργὸς οὐδ’ ἀσύμβολος εἶναι τῇ πόλει\n\nοὐδὲ βούλει ζῆν ἀφανῶς ἐν τῷ σκότῳ κατορωρυγ-\n\nμένος· καὶ τὰ σφαλερὰ τῆς πολιτείας ὑπόμενε καὶ μὴ\n\nφεῦγε τοὺς κινδύνους ἢ μηδὲ τὰς τιμὰς δίωκε. \n\n",
        "6":"ταῦτα καὶ ἐμαυτῷ παραγγείλας, ἡγησάμην γὰρ οὐ\n\nτοῖς γονεῦσι γενέσθαι μόνον, ἀλλὰ καὶ πρώτη τῇ\n\nπατρίδι, οὐκ ἐξ ἡμισείας πολιτεύομαι τῷ κατ’ ἐμαυτὸν\n\nἀδεεῖ κρίνων τὰ λεκτέα καὶ τὰ μή, ἀλλ’ ὅλον ἐμαυτὸν\n\n \n\n \n\n \n\n\n\n \n\nἐπέδωκα τοῖς κοινοῖς καὶ ἀναπεπταμένῃ πρὸς ἃ δεῖ τῇ\n\nπαρρησίᾳ χρῶμαι οὐδένα κίνδυνον ἴδιον ὑπολογιζό-\n\nμενος οὔτε εἴ τις ἐφ’ οἷς ὑφαιρεῖσθαι τὰ κοινὰ κω-\n\nλύεται μνησικακήσει μοί ποτε καὶ γράψεταί με οὔτε εἰ\n\n δωροδοκῶν κᾆτ’ ἐλεγχόμενος ἀντεγκαλεῖ οὔτε εἰ γρά-\n\nφων ἐξόδους καὶ ναυτικοὺς ἀποστόλους εἶτα λυπήσω\n\nτοὺς μὲν πλουσίους εἰσφέροντας καὶ τριηραρχοῦντας,\n\nτοὺς δὲ πολλοὺς στρατευομένους οὔτε εἰ ταῖς τοῦ\n\nδήμου παντὸς ἐπιθυμίαις ἀντιστήσομαι, καὶ γὰρ τοῦτο\n\n συμβούλου, ἀλλὰ τῇ μὲν πόλει χρήματα, δόξαν, ἡγε-\n\nμονίαν κτώμενος, ἐμαυτῷ δὲ κατηγόρους, ἀφ’ ἧς ἡμέ-\n\nρας ἀνέβην ἐπὶ τὸ βῆμα, τὴν περὶ τὰς Ἑλληνικὰς\n\nπράξεις ἑλόμενος πολιτείαν, ὑπεύθυνον ἐμαυτὸν διδοὺς\n\nτῷ τοῦ πολέμου τέλει, τῇ τύχῃ, τῷ καιρῷ, τοῖς βουλο-\n\n μένοις.",
        "7":"διὰ ταῦτα αἰτίας ἐπ’ ἐμὲ πλάττουσιν, οἱ\n\nμὲν ἐφ’ οἷς ἀντεῖπον ἀμυνόμενοι, οἱ δ’ ἐφ’ αἷς παρ’\n\nὑμῶν ἔχω τιμαῖς ἀχθόμενοι. καὶ οὐ μέμφομαι τοῖς συ-\n\nκοφάνταις, συναύξεται γὰρ ἅπασι τοῖς μεγάλοις ὁ\n\nφθόνος. κἂν πάντα τις ποιῇ, τούς γε οὐδένα βουλο-\n\n μένους αὑτῶν ἀμείνω δοκεῖν οὐ διαφεύξεται· τὸ μὲν\n\nγὰρ κακονοίᾳ τὰς γραφὰς ἐνστήσασθαι μισῶ δικαίως,\n\nτοῦ δὲ ἀποβάντος ὀλίγου δέω καὶ χάριν αὐτοῖς εἰδέ-\n\nναι, ὅτι μοι τὴν ἀρετὴν οὐκ ἀνέλεγκτον οὐδὲ ἀμφισ-\n\n \n\n \n\n\n\n \n\nβητήσιμον οὐδὲ τῷ μὲν οὕτως, τῷ δὲ ἐκείνως ὑπολαβεῖν\n\nἀπολελοίπασι, πάσας δὲ βασάνους προσαγαγόντες \n\nἀναμάρτητον καὶ τοὐναντίον ἢ ἐζήτουν ἀποδεδείχασιν\n\nοὐκ ἐν τοῖς πολιτικοῖς, οὐκ ἐν τοῖς ἰδίοις ἐξελέγξαι\n\nδυνηθέντες, ἀλλ’ ἡττηθέντες ἐν ἅπασι τῆς ἀληθείας. \n\nκαὶ οὔτε ῥήτορος δεινότης οὔτε συκοφάντου θράσος,\n\nοὐ ψευδολογία μάρτυρος, οὐ δικαστοῦ φόβος, οὐ cpf)-\n\nμ- λογοποιούμεναι κρείττους ἐγένοντο τῆς ἐμῆς πολι-\n\nτείας, κέκριμαι δὲ ἐν πᾶσιν ἀεὶ καλῶς βεβιωκέναι.\n\n",
        "8":"οὐκοῦν ἐγὼ μὲν ἀνωμολόγημαι φανεραῖς γνώσεσι \n\nπάντων (xcovy δικαστηρίων ἀγαθὸς εἶναι πολίτης, Κέ-\n\nφαλος δὲ μίαν οὐκ ἔχει παρασχέσθαι περὶ αὑτοῦ κρί-\n\nσιν. ὅ καὶ θαυμάζω εἰ δὶς μὲν περὶ τῶν αὐτῶν οὐκ\n\nἔσονται δίκαι, περὶ ἐμοῦ δὲ κρίσεων ὅσων οὐδ’ ἂν\n\nεἴποι τις γεγενημένων ἔτι λόγου δεῖσθε, καὶ νόμῳ \n\nμὲν ἀπείπατε δίκας ἀναδίκους ποιεῖν πλὴν τῶν ἐπὶ\n\nτοσαυτάκις περὶ ἐμοῦ διέγνωσται, οὐ βεβαιώσετε, καὶ\n\nτὸ πάντων ἀτοπώτατον, ὅν οὐκ ἴστε, τοῦτον ἐμοῦ βελ-\n\nτίω κρινεῖτε, οὗ τὸν τρόπον ἀεὶ καὶ καθ’ ἕκαστον \n\nἐπιτήδευμα σαφῶς μεμαθήκατε. τίς γὰρ τούτῳ ψῆφος\n\nἠνέχθη ποτέ; οὐκ ἂν εἰπεῖν ἔχοι ὅς ἀκρίτῳ δόξῃ πε-\n\n \n\n \n\n\n\n \n\nπιστευκὼς εἰς τουτὶ τὸ δικαστήριον πρῶτον ἥκει καὶ\n\nνῦν οὐδεμίαν τῶν βεβιωμένων ἐξέτασιν διδούς, ἀλλ’\n\nὅτι μὴ κέκριται τούτῳ μόνῳ τεθαρρηκώς.",
        "9":"καὶ πῶς\n\nἀρετῆς δόξειεν ἂν εἶναι κρίσις ἡ μηδ’ ὁποία κρίσις.\n\n οὐδὲν γοῦν ἕτερον αὐτοῦ παρὰ πάντα τὸν λόγον\n\nἠκούετε ἔξω τοῦ λαμπροῦ σεμνολογήματος· οὐ κέκρι-\n\nμαί ποτε, οὐκ ἐξήτασμαι. βεβίωκα ἀνέγκλητος.\n\nοὐκ ἴστε με. ἐγὼ δὲ τοὺς ἐναντίους <ἂν>\n\nπαρά γε τοῦ φάσκοντος ἀξίου τιμῆς εἶναι λόγους·\n\n ἀεὶ παρ’ ὑμῖν δεδοκίμασμαι. πᾶσάν μου πεῖραν\n\nεἰλήφατε. οὐδὲν λαθραῖον οὐδὲ κρυφαῖον τῶν\n\nἐμῶν. ἐν ἅπασι νενίκηκα τοῖς δικαστηρίοις.\n\nσυνίσασί μοι τὴν ἀρετὴν οἱ δικάσαντες, οἱ μαρ-\n\nτυρήσαντες, οἱ κρινομένῳ παρεστηκότες. ταῦτ’\n\n ἦν <τοῦ> τῷ συνειδότι πεπιστευκότος,\n\nτοὺς κατηγορήσοντας, οὐκ ἀποδιδράσκειν εἰς τὸ ἀφανές.\n\n κριθέντα μὲν | γὰρ οὐχ οἷόν τε τὸν μὴ χρηστὸν\n\nλαθεῖν, μὴ κριθῆναι δὲ πολλοῖς καὶ τῶν ἀδικούντων\n\nἐγένετο. καὶ σὺ μὲν ἄδηλον εἰ κριθεὶς ἐσώθης ἄν, ἐγὼ\n\n δὲ πείρᾳ δέδειγμαι καθαρὸς ὧν ᾐτίαμαι. κἀγὼ μὲν ἐν\n\nφωτὶ πολλῷ, τὰ δὲ σὰ σκοτεινά, ἀμάρτυρα, ὁποῖαπερ\n\nἂν αὐτὸς ταῦτα βούλῃ λέγειν οἷς ἔλεγχος οὐδεὶς\n\nἔπεστιν.",
        "10":"οὐδὲν οὖν ἄλλ’ ἢ δόξαν ἄπιστον ἀληθείας\n\nἐξητασμένης, ἀπειρίαν πείρας, ἀμαθίαν ἐπιστήμης,\n\n \n\n\n\n \n\nἄγνοιαν γνώσεως, ἐκεῖνα τούτων ἐπίπροσθεν τίθησιν,\n\nὅταν ἑαυτὸν πρὸ ἐμοῦ τιθῇ. τὰ μὲν γὰρ ἐμὰ ἴστε, τὰ\n\nτούτου δὲ εἰκάζετε. μάντεων μὲν οὖν τὰ ἀφανῆ στο-\n\nχάζεσθαι, δικαστῶν δὲ ἀφ’ ὧν ἴσασι τὴν ψῆφον τί-\n\nθεσθαι. ὅμοιον εἰ καὶ ψήφισμα ἄκριτον πρὸ τοῦ κε- \n\nκυρωμένου καὶ νόμον ἄκυρον πρὸ τοῦ ψήφῳ κειμένου,\n\nεἰ καὶ βίον ἄγνωστον τοῦ δεδοκιμασμένου προτιμήσετε.\n\n",
        "11":"καὶ νῦν μὲν ὧς ἐκ νόμου δοκιμάσαι δέον ἀπαι-\n\nτεῖτε τοὺς ἀμφοτέρων βίους, τὸν δὲ μὴ κριθέντα προ-\n\nκρινεῖτε τοῦ πολλάκις; καὶ πῶς ἂν ἔχοι καλῶς μίαν \n\nψῆφον ἐναντίαν τοσαύταις ἐνεγκεῖν καὶ τοῦτον μὲν\n\nἰσχύσαι τὸ νῦν, ἄν, ὃ μὴ γένοιτο, πείσας κρατήσῃ,\n\nἐμοὶ δὲ οὐδὲν ὄφελος αἱ μυρίαι νῖκαι; εἰ δὲ ἐν ἑτέρᾳ\n\nπόλει κρινόμενος παρεσχόμην γνώσεις ἐν ὅσαις ἐπιει-\n\nκής, οὕτως γὰρ ἴσως ἀνεπίφθονον εἰπεῖν, ἔδοξα, οὐκ \n\nἂν ἐνίκων, ὅπουπερ ἂν ἦν ἡ κρίσις; ἕτεροι μὲν οὖν\n\nὑμῖν ἀκολουθοῦντες ἀμείνω ἂν τὸν ὑφ’ ὑμῶν ἐπαινε-\n\nθέντα τοῦ μηδ’ εἰς ἐξέτασιν ἐλθόντος ἐψηφίσαντο,\n\nὑμεῖς δὲ τοῖς ὑφ’ ὑμῶν ἐγνωσμένοις ἀπιστήσετε; καὶ\n\nτὸν δεῖνα μὲν δημότην ἢ φυλέτην εἰ παρεστησάμην \n\nμάρτυρα τοῦ τρόπου, κατ’ ἐκεῖνον ἄν, εἰ μή τις αὐτῷ\n\n \n\n \n\n \n\n\n\n \n\nψευδομαρτυριῶν ἐπέσκηψεν, ἐκρίνατε, πάντων δὲ μαρ-\n\nτυρούντων μοι τῶν δ’ δικαστηρίων, ἐν οἷς αὐτοὶ δικά-\n\nζοντες ἐκρίνατε, ἕτερα γνώσεσθε; ποῖον γὰρ οὐ συνη-\n\nγόρει μοι συνέδριον; οὐχ ἡ βουλὴ τῶν πεντακοσίων;\n\n οὐκ Ἄρειος πάγος; οὐχ ἡλιαία; οὐχ ὅ τι ἂν εἴποι τις; \n\n 18. Καίτοι φησὶν οὐ περὶ δωρεᾶς, ἀλλὰ περὶ τι-\n\nμωρίας κριθῆναί με καὶ περὶ τοῦ μὴ πονηρόν, ἀλλ’ οὐ\n\nπερὶ <τοῦ> χρηστὸν εἷναι δοκεῖν. ἐγὼ δὲ εἰ μὲν\n\nδωρεᾶς ἄντικρυς οὑτωσὶ παρ’ ὑμῖν ἠγωνισάμην, ἐστε-\n\n φανούμην ἂν εὐθὺς ὑπὸ τοῦ πρώτου | δικαστηρίου,\n\n καὶ πλείονος ἐξετάσεως οὐκ ἔδει· νῦν δὲ εἰ καὶ μὴ\n\nκαθ’ ἑκάστην ἀγαθὸς δέδειγμαι κρίσιν, ἀλλ’ ὅμως οὐ\n\nκακός, ἀθρόαι γνώσεις ἀρετῆς εἰσιν. διὰ τί; ὅτι μίαν\n\nμέν τις ἐκφυγὼν αἰτίαν οὔπω δῆλον εἰ καὶ τὰ ἄλλα\n\n τοιοῦτός ἐστιν. οἷον ὁ δίκαιος εἰς χρήματα τάχα ἂν\n\nἄλλως ὑβριστὴς φανείη. ὁ μέτριος ἐνταῦθα καὶ πλησίον\n\nτῶν νόμων ἴσως πονηρὸς ἐν τῇ ξένῃ. πρεσβεύει μέν τις\n\nἀδωροδοκήτως, τὰ ἄλλα δὲ μισθοῦ πολιτεύεται. τὰ κοινά\n\nτις χρηστός, ἰδίᾳ δὲ οὐχ ὅμοιος. οὔκουν ἀξιόχρεως\n\n ἄφεσις ἐγκλήματος ἑνὸς τῆς ὅλης ἀρετῆς πίστις εἶναι τῷ\n\nτὸν αὐτὸν τὸν μὲν οὐ δοκεῖν ἀδικεῖν, ἕτερον δέ τινα.\n\nεἰ δέ τις διὰ πάντων κέκριται τῶν ἐπιτηδευμάτων καὶ\n\n \n\n \n\n \n\n\n\n \n\nμήτε ἐν τοῖς ἰδίοις μήτε ἐν οἷς πεπολίτευται δέδεικται\n\nπονηρός, οὐκ Ἀθήνησιν, οὐκ ἐπὶ τῆς ξένης, οὐχ ἑκών,\n\n<οὐκ ἄκων>, οὐχ ὑπὸ προνοίας, οὐκ ἐκ\n\nὁτιοῦν ὑπαίτιος ἐλήλεγκται, πάντα ἄριστος. τὸ γὰρ ἐν\n\nμέρει καὶ καθ’ ἕκαστον ἀναίτιον εἰς ἓν ἀρετῆς κεφά- \n\n’λαιον ἀθροίζεται. οὐδὲ γάρ ἐστιν ἄλλη τις ἀνδραγαθία\n\nπλὴν τὸ κακίας πάσης ἐκτὸς εἷναι. εἰ μὲν γάρ ἐστιν\n\nἐν θεοῖς ἀρετή τις ἑτέρα τελειοτέρα, θεὸς οἶδεν·\n\nἀνθρώπου δὲ αὕτη μία ἀναμάρτητον ἐν ἅπασι δειχθῆ-\n\nναι τὸν βέον. \n\n 19. Ὁρᾶτε δὲ οὕτως καὶ καθ’ ἕκαστον ἐξετάζοντες.\n\nτίνα δίκαιον ἡγεῖσθε; ὅστις οὐδὲν ἀδικεῖ, φήσετε. τίνα\n\nδὲ ἔμφρονα; ’τον οὐδὲν ἀγνοοῦντα τῶν προσηκόντων\n\nεἰδέναι· σώφρονα δέ, εἴ τις ὕβρεως καὶ ἀσελγείας\n\nἀπήλλακται. καὶ μὴν καὶ ἀνδρεῖος ὁ μὴ δειλός, ἔνθα \n\nτόλμης καιρός ἐστι. καὶ πάσας ἑνὶ λόγῳ τὰς ἀνθρω-\n\nπίνας ἀρετὰς αὐτοῦ καμπτούσας ἰδεῖν ἔστιν ἄχρι τοῦ\n\nτῶν ἐναντίων ἀφεστηκέναι. φρόνησις μὲν ἀνοίας φυγή,\n\nδικαιοσύνη δὲ ἀδίκου φυλακὴ τρόπου, δειλίας δὲ τή-\n\nρησις εὐψυχία, καὶ σωφροσύνη τὸ κρείττω τῶν ἡδονῶν \n\nεἶναι. καὶ πάντα ἀγαθὸς ὁ μηδὲν κακός.",
        "12":"μάθοι δ’\n\n \n\n \n\n \n\n\n\n \n\nἄν τις ἐναργῶς ἐπὶ τῶν ἀνδρῶν, οἱ τὰς ἀρίστας ἐπω-\n\nνυμίας ἐκτήσαντο τοῖς ἐπιτηδεύμασι. τί τὸν Ἀριστείδην\n\nεἶπον δίκαιον εἰς πάντας ἀνθρώπους; οὐχ ὅτι χρήματα\n\n οἴκοθεν | ἀνήλισκεν εἰς τὴν πόλιν, οὐδὲ γὰρ ἐκέ-\n\n κτητο, ἀλλ’ ὅτι τῶν κοινῶν οὐδενὸς ἥψατο, πρὸς δι-\n\nκαιοσύνης δόξαν ἤρκεσεν αὐτῷ. φήμην συνέσεως περι-\n\nέθηκε Θεμιστοκλεῖ τὸ μηδὲν ἀγνοῆσαι τῶν ἀναγκαίων.\n\nἀνδρεῖος ὁ Μιλτιάδης, οὐ γὰρ ἔδεισε τοὺς βαρβάρους. ὁ\n\nΠερικλῆς πιστός, οὐ γὰρ ὑπεῖχε τὴν χεῖρα τοῖς λήμμασιν.\n\n ὁ Σόλων θαυμαστός,] ὅτι οὐδεὶς αὐτοῦ πονηρὸς ἠλέγχθη\n\nνόμος, σοφώτατος ὠνομάσθη νομοθέτης.",
        "13":"τούτων\n\nἕκαστος, ὦ ἄνδρες Ἀθηναῖοι, κἂν ἔτι πλείους εἴποι\n\nτις ἀγαθούς, ἐφ’ οἷς οὐχ ἥμαρτεν ἔδοξε κατωρθωκέναι.\n\nκαὶ δικαίως. τῆς γὰρ θνητῆς φύσεως ἐπὶ τὰ χείρω\n\n φερομένης ὅστις αὑτὸν ἀνέσχεν ἀπὸ τῶν ἐμφύτων\n\nἁμαρτημάτων, τέλειος τὴν ἀρετήν ἐστιν, ἣν ἡ θνητὴ\n\nχωρεῖ δύναμις. οὐδ’ ἔστιν ὅπως ἂν ἄμεινον οἰκηθείη\n\nπόλις ἢ μηδενὸς ἁμαρτάνοντος έν αὐτῇ. τοῦτο τέλος\n\nεἰς καλοκἀγαθίαν ἑκάστῳ, τοῦτο αὔταρκες εἰς εὐδαι-\n\n μονίαν τῇ πόλει.",
        "14":"κἀμοὶ προσεῖναι τὰ βελτίω τῷ\n\nμὴ τὰ χείρω διέγνωσται, φρόνησιν μέν, ὁσάκις τὰ\n\nκράτιστα παρῃνέθη μοι, τὸ τοῦ Θεμιστοκλέους καλὸν\n\nκαθ’ αὑτό, δικαιοσύνην δέ, ὅτι μηδὲ ἄκρᾳ τῇ χειρὶ\n\n \n\n \n\n\n\n \n\nτῶν δημοσίων ἔθιγον, δι’ ὅ καὶ μόνον Ἀριστείδης\n\nἐτιμᾶτο, σωφροσύνην δέ, ὁσάκις ὕβρεως αἰτιαθέντα\n\nἀφήκατε. ἀνδρείαν δὲ καὶ Κέφαλός μοι μαρτυρεῖ φιλο-\n\nκίνδυνον ὀνομάζων πολλάκις, εἴπερ ἐστὶν ἀνδρὸς εὐψύ-\n\nχου τὸ κοινῇ καλὸν ἀντὶ τοῦ καθ’ αὑτὸν ἀσφαλοῦς \n\nζητεῖν, τὴν ἀρετὴν ὁμοίως τὴν Μιλτιάδου πάλιν. καὶ\n\nοὔτε δώρων εἶλέ τις ἐμὲ μᾶλλον ἢ τὸν ἄδωρον Περι-\n\nκλέα οὔτε νόμον ἤλεγξεν οὐκ ὀρθῶς εἰσενηνεγμένον\n\nοὐ μᾶλλον ἢ <τοὺς> τοῦ Σόλωνος. ὧν οὖν\n\nἐκείνων ἑκάστῳ δόξαν ἀρετῆς ἀθάνατον ἐκτήσατο, οὐδὲ \n\nσύμπαντα ἐμοὶ μαρτυρίαν δώσει τοῦ καλῶς βεβιωκέναι;\n\n",
        "15":"Οὐκ ἀγαθὸς γὰρ ἔδοξας. ἀλλ’ οὐ κακός.\n\nἀγνοεῖς ὅτι καὶ τὰς ἄλλας εἴτε τέχνας εἴτε δυνάμεις οὐχ\n\nἑτέρωθεν εἰ κατορθοῦσιν εὕροι τις ἂν ἢ ἐκ τοῦ μηδὲν\n\nἁμαρτάνειν; οὗτος καὶ μάντις ἄριστος, ὅστις οὐ ψεύδεται, \n\nκαὶ τοξότης ἐπίσκοπος, ὅστις οὐχ ἁμαρτάνει τοῦ σκοποῦ,\n\nκαὶ κυβερνήτης ὁ μηδὲν ἔξω τῆς τέχνης δρῶν. τοῦ δὲ\n\nῥήτορος οὐχ ὁμοία κρίσις; s νόμιμος ὁ μὴ\n\nἐν τοῖς πολιτεύμασιν. ἐγὼ δὲ καὶ πάσας τὰς παρα-\n\nνόμων ἐκπέφευγα | γραφάς. ἀδωροδόκητος ὁ μὴ \n\n \n\n \n\n \n\n \n\n \n\n\n\n \n\nλαβών, ὡς ἐκρίθην ἐγώ. τί δὲ τὰ ἀληθῆ λέγειν; οὐ\n\nτὰ μὴ ψευδῆ; πότε οὖν ἥλων ἀπατήσας; καὶ περὶ πάν-\n\nτων ἀπλῶς ἄμα τῶν αἰσχρῶν κρίσεων ἀφεῖμαι καὶ\n\nτῶν καλῶν ἠξίωμαι καὶ τῶν δικαίων, ἀνάξιος αἰτίας,\n\n ἄξιος ἐπαίνου καὶ δωρεᾶς. δεινὸν γάρ, εἰ μὲν ἁλοὺς\n\nἅπαξ τῆς ἐπιτιμίας ἂν ἢ τῆς πατρίδος ἢ τῆς ψυχῆς\n\nἐστερήθην, τοσαῦτα δὲ νενικηκὼς οὐδ’ ἅπαξ τιμηθή-\n\nσομαι.",
        "16":"καὶ τοὺς κατηγόρους μὲν ἐτιμωρήσασθε ὡς\n\nσυκοφάντας, ὧν τοῖς μὲν χρημάτων προσετιμήσατε,\n\n τοὺς δὲ καὶ ἀτίμους ἀπεπέμψατε· ὧν δὲ τοῖς ἡττη-\n\nθεῖσιν αἱ ζημίαι γεγόνασι καθ’ ἑκάστην κρίσιν, οὐδὲ\n\nτὸ κέρδος εἰς δόξαν τῷ πάσας νενικηκότι; οὐ γὰρ\n\nοὐδ’ ἐκείνοις ἤρκεσε τῆς νίκης ἀποτυχεῖν, ἀλλὰ καὶ\n\nπροσεζημιώθησαν, οὐδὲ ἐμοὶ τὸ τὰς δέκας ἀποφυγεῖν,\n\n εἰ μὴ καὶ γέρας ἀντίρροπον οἶς ἡττηθεὶς ἂν ἔπαθον\n\nλήψομαι. ὥσπερ γὰρ τῶν ἁμαρτανομένων αἶ ζημίαι,\n\n<οὕτω> καὶ κατορθουμένων εἰσὶν αἱ τιμαί.",
        "17":"εἰ δὲ\n\nμὲν ὡς οὐκ ἔδει πεπολιτεῦσθαι κριθεῖσι τὰς ἐσχάτας\n\nτιμωρίας ἐπιθήσετε, τῷ δὲ καλῶς τὰ κοινὰ πράττειν\n\n ἐγνωσμένῳ μόνον ἐν χάριτος μέρει τὸ μὴ κολασθῆναι\n\nδώσετε, ἧς ἀξιοῖ με Κέφαλος δωρεᾶς, ὁρᾶτε μή ποτε\n\nἔρημον τὸ βῆμα τῶν ἐθελόντων ἃ χρὴ λέγειν ἀποδεί-\n\nξητε· ὅ δ’ οὐκ ἔστιν, ἄν τις μὴ τῆς ἐπιτιμίας ἀδίκως\n\n \n\n \n\n \n\n \n\n\n\n \n\nἢ τοῦ ζῆν ὅλως ἐκπέσῃ, τοῦτο γέρας δικαίας πολιτείας;\n\nοὐδ’ ἐγγύς. ὥσπερ γὰρ οὐδ’ εἰ πονηρὸς ἠλέγχθην,\n\nἱκανὸν ἂν ἦν εἰς λόγον ζημίας τὸ μὴ τυχεῖν δωρεᾶς,\n\nοὕτως οὐδὲ χρηστῷ φανέντι τὸ μὴ τιμωρίας ἀρκεῖ.\n\n",
        "18":"εἰ μὲν οὖν οὗτος αὐτὸς περὶ ἀρετῆς κεκριμένος \n\nκαὶ ψῆφον εἰληφὼς ὧς φιλόπολις καὶ δικαιότατος ἀν-\n\nθρώπων καὶ σωφροσύνῃ διαφέρων ἐκάκιζέ μου τὰς\n\nἀφέσεις ὧς ἀποφυγὰς ὀνειδίζων, εἰκότως ἀμείνων ἂν\n\nἔφασκεν εἶναι τοῦ μὴ πονηροῦ κριθέντος, ἀγαθὸς\n\nγνωσθεὶς δηλαδή· εἰ δ’ ἐγὼ μὲν <μεγάλας> εὐθύνας \n\nὑπέσχηκα τῶν βεβιωμένων, οὗτος δὲ οὐδὲ μικράν, ἐμοὶ\n\nμέν, εἰ μηδὲν ἄλλο, τό γε μηδὲν ἠδικηκέναι δέδοται·\n\nσὺ δ᾿ οὐχ ὅπως ἀγαθὸς ὤν, ἀλλ’ οὐδ’ ὡς οὐκ εἶ πο-\n\nνηρὸς ἔγνωσαι. τί οὖν τὰ σοφά σοι ταῦτα· οὐ κέκρι-\n\nσαι δίκαιος, ὅτι μὴ κλέπτης, οὐδ’ ὅτι μὴ παρα- \n\nνομεῖς, ἔννομος; σὺ δὲ οὐδὲ τὴν τοῦ μὴ | παρα- \n\nνομῆσαι ψῆφον εἴληφας οὐδὲ ἄλλο τῶν ἀδίκων οὐδὲν\n\nἀφεῖσαι μὴ πεποιηκέναι. εἰ δὲ καὶ τοῦ κριθῆναι σαφῶς\n\nἀγαθὸν τὸ μὴ πονηρὸν ἡττᾶται, τοῦ γε μὴ κάκιστον\n\nἐγνῶσθαι τὸ μηδ’ ἀγαθὸν δόξαι πόσῳ σεμνότερόν \n\nἐστιν; \n\n 27. Ὁ δὲ καὶ ὠνείδιζέ μοι τὸ πλῆθος τῶν ἐγκλη-\n\nμάτων. τοῦτο γὰρ λοιπὸν ἦν καὶ Κεφάλου πειραθῆναί\n\nμε κατηγοροῦντος. οὗτος δὲ μᾶλλόν ἐστι τῶν ἡττημέ-\n\n \n\n \n\n \n\n\n\n \n\nνῶν συκοφάντης. ὡς ὁ μὲν αἰτίας οὐκ οὖσ’ ἃς συμφο-\n\nρήσαντες καὶ ὀνειδῶν ὀνόματα κατηγόρουν, πρᾶγμα\n\nεἰωθός· οὑτοσὶ δὲ τὰ σεμνολογήματά μου διέβαλλεν,\n\nὧς ἐλαττώματα. οὐχ αἶ γραφαί, Κέφαλε, τἀδικήματα\n\n ποιοῦσιν εἷναι, ἀλλὰ τὰ μὲν ὄντα εἰς φῶς ἄγουσι, τὰ\n\nδ’ οὐ γεγενημένα μᾶλλον ὡς οὐ γεγένηται βεβαιοῦσι,\n\nτὴν ἄδικον δὲ βλασφημίαν εἰς τοὺς εἰπόντας αὐτοὺς\n\nτρέπουσι. τὰ ψευδῆ γὰρ ὀνείδη τοῖς εἰποῦσιν, οὐ\n\nτοῖς οὐδὲν ἀδικοῦσιν ὀνείδη γίγνεται, καθάπερ βέλος\n\n ἰσχυροτέρῳ προσπεσὸν εἰς τὸν ἀφέντα πάλιν ἀναστρέ-\n\nφει καὶ πολλάκις ἔτρωσεν αὐτὸν τὸν βαλόντα.",
        "19":"οὐκ-\n\nοῦν οὐ τὸ κριθῆναι πολλάκις ὄνειδος, ἀλλὰ τὸ μηδ’\n\nἅπαξ ἐν ἀγῶσιν ἁλῶναι τοσούτοις ἔπαινος, καὶ τὰ πρὸ\n\nτῆς κρίσεως αἰσχρὰ τῶν ὀνομάτων, κλοπὴ καὶ δωρο-\n\n δοκία καὶ τὰ τοιαῦτα, τῷ μηδενὶ τούτων ἐνόχῳ φα-\n\nνέντι πρὸς εὐφημίαν περιίσταται, καὶ συμβαίνει τοὺς\n\nκατηγόρους ἐπαινέτας ἀναφαίνεσθαι καὶ μὴ βουλομέ-\n\nνους ὧν κατηγόρησαν <μέν> ἐξελέγξαι δὲ οὐχ οἶοί\n\nἐγένοντο. αὐτοὶ γὰρ ἐπέδειξαν ἀγαθοὺς <οὓς>\n\n ἠδυνήθησαν θέλοντες ἐλέγξαι πονηρούς. καὶ οἷς οὐδὲ\n\nψευδομαρτυριῶν ἄν τις ἐπισκῆψαι δύναιτο, τούτοις\n\nἄκοντες οἱ ἐχθροὶ ἀρετὴν μαρτυροῦσι. καὶ παράπαν\n\n \n\n \n\n\n\n \n\nεἰπεῖν, ᾠκοδόμηται τὰ δικαστήρια τοῖς πονηροῖς μὲν\n\nἐναλίσκεσθαι, τοῖς δὲ ἀγαθοῖς ἐνεπιδείκνυσθαι. ὅπου\n\nγὰρ τῆς κακίας, ἐκεῖ καὶ τῆς ἀρετῆς ἡ κρίσις, ὡς τὸ\n\nαὐτὸ θέατρον ἀμουσίας τε καὶ μουσικῆς. καὶ τῶν\n\nἐναντίων οἱ αὐτοὶ κάθηνται κριταί. μιᾶς γὰρ ἄμφω \n\nτέχνης εἰδέναι, καὶ οἱ δικασταὶ μίαν ἔχοντες ἐμπειρίαν\n\nἀγαθοῦ καὶ πονηροῦ βίου οὓς μὲν ἂν φλαύρους ὑπο-\n\nνοήσωσι, ζημίαν ἐπιβάλλουσι τούτοις, τοὺς δὲ νικῶν-\n\nτας ἐπὶ τὰς τιμὰς προπέμπουσι, τοὺς δὲ οὐκ ἐξετα-\n\nσθέντας οὔτε κολάζουσιν οὔτε τιμῶσιν.",
        "20":"οὕτω δὲ καὶ \n\nτοῖς | νόμοις ἅπασι δοκεῖ μηδένα ἐᾶν ἄκριτον. καὶ \n\nπρῶτον μὲν περὶ τοῦ γένους εἰς κρίσιν ἅπαντας τοὺς\n\nπολίτας ἄγουσι, καὶ οὓς οὐδεὶς ξενίας ἐγράψατο, κατὰ\n\nδήμους ποιοῦντες ἀγορὰς καὶ διαψηφίσεις, ὅστις ἀστὸς\n\nἢ παρέγγραπτος. καὶ τὴν δοκιμασίαν ταύτην ὑπομέ- \n\nνοῦσι, κἂν εὐπατριδῶν τις ᾖ κἂν Ἐτεοβουτάδης κἂν\n\nΕὐμολπίδης κἂν ἐστρατηγηκώς. τῆς μὲν οὖν κοινῆς\n\nπολιτείας ἄνευ διαψηφίσεων οὐδενὶ μέτεστι, δωρεὰν\n\nδὲ τὴν μεγίστην οἴσεται οὐ διαψηφισθεὶς εἰ γνήσιός\n\nἐστι τοῦ τῆς ἀρετῆς ὀνόματος ἢ νόθος καὶ ὑποβολι- \n\nμαῖος ἐν ἀλλοτρίᾳ δόξῃ πολιτεύεται;",
        "21":"ἔπειτα κλήρῳ\n\nτὰς ἀρχὰς ἱστάντες, ὡς δημοτικὸν ὂν τὸ τῆς ἴσης ἐλ-\n\nπίδος, οὐ μόνον τῇ τοῦ κλήρου τύχῃ τὴν αἵρεσιν\n\nτούτων ἐπιτρέπουσιν, ἀλλὰ καὶ δικαστήριον καθίζουσι\n\n \n\n \n\n \n\n\n\n \n\nκαὶ ψῆφον διδόασι περὶ τῆς ἀξίας, κἂν ἀνεπιτήδειος\n\nᾖ πλέον οὐδὲν αὐτῷ τῆς εὐκληρίας, λαχὼν δὲ ἰδιώτης\n\nἄπεισι. τὸν μὲν οὖν μυρρίνης στέφανον οὐδεὶς ἀδο-\n\nκίμαστος οὐδὲ ἄνευ ψήφου δικαστηρίου περιθήσεται,\n\n τὸν δὲ τῆς ἀρετῆς οὕτω προχείρως τῷ μὴ δοκιμασθέντι\n\nπρὸ τοῦ κεκριμένου δώσετε;",
        "22":"πάλιν ἄλλους τελοῦν-\n\nτες ἄρχοντας οὓς χειροτονητοὺς καλοῦμεν, στρατηγούς,\n\nἱππάρχους, ταξιάρχους, εἴλοντο μὲν αὐτοὺς ἐν ἀρχαιρε-\n\nσίαις, οἷον Ἀριστείδην Ἀθηναῖοι, πληροῦται δὲ καὶ\n\n τούτοις δικαστήριον, εἰ δικαίως εἰσὶ κεχειροτονημένοι.\n\nοἶς οὔτε <χήρυγμα οὔτε> στέφανος\n\nστρατεῖαι, πόνοι, κίνδυνοι, ἀλλὰ κἂν κατορθώσωσιν,\n\nὀψέ ποτε αἰ τιμαί. ὅπου δὲ τοὺς στρατηγούς, οὓς\n\nαὐτὰ τὰ πράγματα κρίνει, ψήφῳ δοκιμάζετε, τῷ ῥήτορι\n\n τὴν δωρεὰν ἀλογὶ χειροτονήσετε;",
        "23":"οὐ τοίνυν οὐδ’\n\nὅταν τὰ μέγιστα καταπράξωσιν οἱ χειροτονηθέντες\n\nὑπὸ τοῦ δήμου, τῆς δωρεᾶς τυγχάνουσι, πρὶν <ἂν>\n\nεὐθύνας ὑπόσχωσι τῷ τὸν νόμον ἄντικρυς ἀπειρηκέ-\n\nναι τὸν ὑπεύθυνον μὴ στεφανοῦν. ὑμεῖς μὲν <οὖν>\n\n οἴεσθε τοὺς ταμίας μὲν ἢ τειχοποιοὺς ἄρχοντας εἶναι,\n\nκαὶ πρὶν ἢ λόγον δοῦναι οὐκ ἐξεῖναι στεφανοῦν· ἡμᾶς\n\n \n\n \n\n \n\n \n\n \n\n \n\n\n\n \n\nδὲ τοὺς ῥήτορας οὐκ ἐν ἀρχῇ τῇ μεγίστῃ θήσεθε; οἷς\n\nπρῶτον μὲν τοὺς ἰδιώτας, | ὧς τοῖς ἄρχουσιν, ἀντο- \" \n\nνομάζετε. εἶτ’ ἐκεῖνοι μὲν ἐπέτειοι, διὰ βίου δὲ ἡμεῖς.\n\nκαὶ οἱ μὲν ὑφ’ ὑμῶν κληθέντες, ἡμεῖς δὲ αὐτεπάγ-\n\nγελτοι. κἀκεῖνοι μὲν ἄλλος ἄλλου μέρους, ὁ στρατηγὸς \n\nτῶν ὅπλων, ὁ ταμίας τῶν χρημάτων, ὁ τειχοποιὸς τοῦ\n\nκύκλου, ὁ δημαγωγὸς δὲ οὐκ ἔστιν ὅτου τὴν ἐπιμέ-\n\nλειαν οὐ πεπίστευται. κἀκείνοις αὐτὸς ἐπιτέτακται,\n\nαὐτὸς ἐξετάζει τοὺς ταμίας, αὐτὸς ἐκπέμπει τοὺς στρα-\n\nτηγούς, ἄρχει τῶν ἀρχόντων ἁπάντων μόνος. τοὺς \n\nμὲν οὖν ἔν τινι χρόνῳ καὶ τοὺς κατὰ μέρη προνοουμέ-\n\nνους ἀνευθύνους οὐ στεφανώσετε, τοὺς ἀιδίους δὲ\n\nτιμήσετε; καὶ παρ’ οὗ μὲν εὐθύνας καθ’ ἕκαστον\n\nεἰλήφατε, ἀστεφάνωτον ἐάσετε, τὴν τιμὴν δὲ τῷ παν-\n\nτὸς εὐθύνας ὀφείλοντι τοῦ βίου δώσετε; \n\n 33. Καίτοι εἰ μὲν μηδὲν ἄξιον λόγου διῴκηκας, οὐ\n\nθαυμαστὸν εἰ μηδὲ κατηγόρῳ λόγον παρέσχηκας, οὐδὲ\n\nγὰρ ἐπὶ μικροῖς εἰσιν αἱ τοῦ βίου δωρεαί· εἰ δέ, ὡς\n\nφῄς, μεγάλα καὶ πολλά, πρὸ τοῦ τούτων ἀποδοῦναι\n\nλόγον πῶς ἐπ’ αὐτοῖς δωρεὰν αἰτεῖς; νὴ Δία, οὐδὲν \n\nγὰρ εἴρηται περὶ τῶν ῥητόρων αὐτῶν τῷ Σό-\n\nλωνι. καὶ τίνας οὕτως ὑπευθύνους καθίστησι καὶ μο-\n\n \n\n \n\n \n\n\n\n \n\nνονοὺ καθ’ ἑκάστην ἡμέραν ἀπολογίζεσθαι βούλεται\n\nπερὶ τῶν πεπολιτευμένων;",
        "24":"ἔγνωκάς τινα γνώμην\n\nεἰσφέρειν. προβούλευε, φησίν, εἰς τοὺς πεντακοσίους,\n\nπρώτη γὰρ αὕτη κρίσις. τὴν βουλὴν πέπεικας. εἰς τὸν\n\n δῆμον ἴθι, δευτέρα γὰρ ἡ διαχειροτονία. κἂν τοὺς\n\nπολλοὺς ἔχῃς ὁμογνώμονας, οὔπω νενίκηκας. ἐφέσιμος\n\nλοιπὸν εἰς τὸ δικαστήριον ἡ διάγνωσις. τριῶν οὖν\n\nὄντων συνεδρίων, βουλῆς, δήμου, δικαστηρίου, ἀκρι-\n\nβέστατον ὡμολόγηται τὸ δικαστήριον. εἰκότως. ἡ βουλὴ\n\n μέν γε καὶ ὁ δῆμος ἀνώμοτοι τὴν ψῆφον φέρουσι, τὸ\n\nδικαστήριον δὲ σὺν ὅρκῳ καὶ ἀρᾷ τῇ μεγίστῃ. καὶ οἱ\n\nμὲν βοῇ τὰ πολλὰ κρίνουσι πρὸς ὀργὴν φανερὰν\n\nκαὶ χάριν, οἶ δὲ κρύβδην τὸ δόξαν τίθενται. θόρυβος\n\nἐν τοῖς ἄλλοις ἰσχύει συλλόγοις· ἐνταῦθα πρὸς ὕδωρ οἱ\n\n λόγοι. καὶ τί | τὰ ἄλλα; τῇ βουλῇ μὲν οὐκ ἔξεστιν\n\n οὐδὲ τῷ δήμῳ λῦσαι γνῶσιν δικαστηρίου, τῷ δικαστη-\n\nρίῳ δὲ ἀμφοῖν ἅμα.",
        "25":"οὕτω δὲ κρατοῦντος ἀκριβείᾳ\n\nπολὺ τοῦ δικαστηρίου ἐγὼ μὲν διὰ πάντων ἐλήλυθα\n\nτῶν συνεδρίων, καὶ γὰρ τὴν βουλὴν οὐχ ἧττον πέ-\n\n πεικα Κεφάλου, καὶ ὁ δῆμος ἐπεχειροτόνησεν ἅμα καὶ\n\nπλείω ψηφίσματα, καὶ τὸ τρίτον δὴ πάλαισμα, γραφεὶς\n\nπαρανόμων ἐπὶ πάσαις ταῖς γνώμαις ὑμᾶς ἔπεισα τοὺς\n\nτῶν ὅλων κυρίους· τούτῳ δὲ ἀτελὴς ἡ πολιτεία <ἐν>\n\nτῷ κυριωτάτῳ μέρει. τῆς ἐξετάσεως γὰρ ἀπάσης τέλος ἡ\n\n \n\n \n\n\n\n \n\nψῆφος ἡ τοῦ δικαστηρίου.",
        "26":"σὺ δὲ καὶ μέγα φρονεῖς\n\nσωθεὶς ἐρημίᾳ κατηγόρων, οὐ πίστει δικαιωμάτων,\n\nτοσοῦτον ἐμοῦ λειπόμενος ὅσον τοῦ δι’ ἀντιλογίας\n\nνενικηκότος ὁ ἐρήμην ἐνηνεγμένος. ὁ μὲν γὰρ οὐδενὸς\n\nφανέντος τοῦ κατηγορήσοντος ἀθῷος μένει, ἐγὼ δὲ \n\nκαὶ τοὺς παρόντας ἤλεγξα συκοφάντας.",
        "27":"καὶ τὰς\n\nπλείους μὲν ψήφους ὁ νόμος κελεύει νικᾶν, ὅν αὐτὸς\n\nἄρτι παρείχετο, αὐτὸς δὲ μηδεμιᾶς τυχὼν ψήφου φιλο-\n\nνεικεῖ τῷ πάσας παρειληφότι καὶ πλείους σχεδὸν τῶν\n\nοἰκούντων τὴν πόλιν, εἴγε καὶ δὶς οἱ αὐτοὶ περὶ ἐμοῦ \n\nκαὶ τρὶς ἐψηφίσαντο. ἐγὼ μὲν οὖν εἰ καὶ ἴσας πρὸς\n\nἴσας <τὰς μὲν> ἐνίκων, τὰς δὲ ἐνικώμην, ἀντίπαλος\n\nτᾷ μήτε ἡττημένῳ μήτε νενικηκότι ἴσως τῆς ἐπ’ ἄμφω\n\nμετασχὼν τύχης πρὸς τὸν οὐδετέρας πεπειραμένον·\n\nνῦν δὲ τὸ μὲν οὐδέποτε ἡττῆσθαι [καὶ] ἐμοὶ περίεστι, \n\nτούτῳ δὲ ὅπερ ἐμοὶ πολλάκις οὐδ’ ἅπαξ ὑπῆρξε, τὸ\n\nνενικηκέναι. οὐδὲ γὰρ αἰτιαθῆναί φησι. τοῦτο μὲν\n\nδὴ καὶ τῶν ἰδιωτῶν πολλοῖς ἄν τις ἴδοι συμβεβηκός.\n\nαὐτίκα οἱ κατὰ δήμους οἰκοῦντες οὐδὲ εἶδον ἔνιοι τὸ\n\nδικαστήριον καὶ οὐ κατίασιν ἐκ τῶν ἀγρῶν αἰτήσοντες \n\nγέρας τοῦ λαθραίου βίου. γραφὰς δὲ ὀλίγας φυγὼν\n\nπάσας ἀπέφυγέ τις, ὅς οὐδ’ ἐν μέρει τὰ μὲν ἐνίκα,\n\nτὰ δὲ ἡττᾶτο; \n\n \n\n \n\n \n\n \n\n\n\n \n\n 38. Εἰ δέ γε τῶν ἐξαιρέτων καὶ ἃ πρὸς ἄλλους οὐκ\n\nἔστι κοινὰ τὰς δωρεὰς εἶναί φησιν, ἡ τούτου μὲν ἀπραγ-\n\n μοσύνη τοῖς πλείοσιν ὑπάρχει καὶ πᾶσιν | ὀλίγου\n\nδεῖν, τὸ δ’ ἐμὸν καλὸν οὐκ οἶδα ὅτῳ πλὴν ἐμοῦ.\n\n",
        "28":"ἔτι τοίνυν ὅ μὲν οὗτος αὐχεῖ, τὸ ἀναίτιον ἐμοὶ\n\nμᾶλλον ἢ τούτῳ πρόσεστιν. ὁ μὲν γὰρ ἐκφυγὼν τὰ\n\nἐγκλήματα εἰς ἴσον τῷ μηδὲ κατηγορηθέντι τὴν ἀρχὴν\n\nἐπανέρχεται. καὶ καθαρῶς οὗτος ἀναίτιος ὅστις ἠλευθέ-\n\nρωται τῶν αἰτιῶν ὑπὸ τοῦ δικαστηρίου, τὸν δὲ οὐ\n\n κατηγορηθέντα ἄκριτον, οὐκ ἀναίτιον εἴποι τις ἂν\n\nοὐδ’ ἀνεύθυνον, ἀλλ’ ὑπεύθυνον ἐπὶ παντὸς βίου.\n\nὅπου γ’ οὖν, ἐφ’ ᾧ μὲν οὗτος ἀγάλλεται, τὸ δοκεῖν\n\nαἰτίας ἀπάσης ἐκτὸς εἶναι, τούτῳ μὲν ἄδηλον εἰ καί\n\nτινος αἰτίας ὑπούσης οὐ τετύχηκε κατηγόρου, ἐμοὶ δὲ\n\n κρίσεσι πολλαῖς κεκύρωται, τὸ δὲ κριθέντα ἐκφυγεῖν\n\nτούτῳ μὲν οὐκ ἔστιν εἰπεῖν οὐδ’ ἅπαξ, ἐμοὶ δὲ καὶ\n\nπολλάκις, ᾧ δὴ τὸ συναμφότερον, οὐχ ᾧ θάτερον\n\nὑπάρχει, τούτῳ προσήκει κρατεῖν.",
        "29":"καὶ πότερον\n\nεὔξασθαι ἂν εἵλου μᾶλλον κρίνεσθαι καθ’ ἑκάστην\n\n ἡμέραν ἢ ἐν ἀδείᾳ δικῶν εἶναι; ἔστι δὲ τοῦτο μὲν\n\nεὐτυχία τὸ τοὺς συκοφάντας λαθεῖν οὐκ εἰς δόξαν\n\nοὐδὲ τιμῆς λόγον, πολλοῦ γε καὶ δεῖ, <εἰς>\n\nδὲ καὶ ῥᾳθυμίαν καὶ τὸ μὴ δεῖσαι, αἱ δωρεαὶ δὲ τῶν\n\n \n\n \n\n \n\n\n\n \n\nἐπιπόνων εἰσίν, οὐ μετὰ ῥᾳστώνης βίου, καὶ κινδύνων\n\nκαὶ φόβου παραμυθία τοῖς ἐκφεύγουσιν, ἐπεὶ καὶ τοὺς\n\nπολεμικοὺς κινδύνους πρὶν γενέσθαι μὲν ἅπας τις ἂν\n\nἀπεύξαιτο, γενομένων δὲ τιμῶνται οἱ κατορθοῦντες, καὶ\n\nτὰ πολλὰ φευκτὰ μὲν πρὸ τῆς πείρας διὰ τὴν ἄδηλον \n\nτύχην, ζηλωτὰ δέ, ὅταν κρατήσῃ τοῦ τέλους.",
        "30":"καὶ\n\nτὰς ἐν ὑμῖν κρίσεις ὑπομεῖναι μὲν οὐδεὶς ἂν ἐθελή-\n\nσειεν οὐκ εἰδὼς εἰ διαφεύξεται· εἰ δὲ θεῶν τις ἐγ-\n\nγυήσαιτο τὴν νίκην, τίς οὐκ ἂν εὔξαιτο δεῖξαι χρηστὸς\n\nὤν; πλὴν εἰ σύνοιδεν αὑτῷ τοιαῦτά τις ὥστε μόνην \n\nσωτηρίαν τὸ μὴ κριθῆναι δοκεῖν, ἐπεὶ τοῖς ἀδικοῦσι\n\nμὲν ἀγαθὸν ἀνελέγκτοις μένειν, τοῖς δὲ χρηστοῖς\n\nἀτύχημα τὸ λανθάνειν, καὶ θαρροῦσιν οἱ μὲν τῷ\n\nσυνειδότι καὶ ταῖς ἀποδείξεσιν, οἱ δὲ κακοῦργοι τῷ\n\nλανθάνειν. \n\n 42. Ἃ τοίνυν κακοήθως ὑπελάμβανεν ὡς ἐξαπα-\n\nἐξαπατηθέντας ὑπ’ ἐμοῦ τοὺς δικαστάς, οὐκ ἐμοῦ τὴν κατη-\n\nγορίαν ἐποιεῖτο, ὑμᾶς δὲ διέβαλλεν, εἰ μὲν ἄκοντας ἐξα-\n\nπατηθῆναί φησιν, ὡς ἀνοήτους, εἰ | δὲ βουλομένους \n\nχαρίζεσθαι ἀδίκως, <ὡς> ἐπιόρκους. οὐδὲν ὅ μὴ τῶν \n\nκακίστων ἁπλῶς αὐτοῦ λέγοντος ἠκούσατε. εἶτα παρὰ\n\nμὲν τοῖς ἄλλοις ἅπασιν ἀνθρώποις ἄριστοι δικάζειν\n\nκαὶ νομοθετεῖν πρὸ τοῦ πεπίστευσθε, Κέφαλος δὲ παρα-\n\nνοίας αἱρεῖ τὰ δικαστήρια, ἐν οἷς οὔτε διώκων ἡττηθεὶς\n\n \n\n \n\n \n\n\n\n \n\nοὔτε φεύγων ἁλοὺς οὐδεὶς ᾐτιάσατο τὰ ἐγνωσμένα.\n\nκαὶ οἱ μὲν ἑλεῖν οὐ δυνηθέντες σιωπῶσιν, οὗτος δὲ\n\nὑπὲρ ὧν ἕτεροι γραψάμενοί με ἡττῶντο ἀγανακτεῖ. καί,\n\nὡς ἔοικε, θεοὶ μὲν ἡττηθέντες ἔστερξαν αὐτίκα τὰς\n\n ψήφους, Κεφάλῳ δὲ μόνῳ δοκεῖτε τὰ δίκαια μὴ δι-\n\nαιρεῖν ἀκριβῶς, κἂν μὴ δῶτε τὴν δωρεὰν ἐκ δικαστη-\n\nρίου, φησὶν ὑμᾶς δικάζειν κακῶς.",
        "31":"εἰ μὲν οὖν ἅπαξ\n\nἢ δὶς ἐξέφυγον τά ἐγκλήματα, ὑπενόησέ τις <ἂν>\n\nὑπῆλθον, ὡς ἐφενάκισα, ὡς ἐλέῳ κατέλαβον τοὺς δι-\n\n καστάς· εἰ δέ, ὁσαχοῦ κέκριμαι, πανταχοῦ καὶ ἑκαστα-\n\nχοῦ νικῶ, καθαρὰ τῆς ἀρετῆς ἡ κρίσις. εἰς μὲν\n\nἅπαξ καὶ παρ’ ἕνα καιρὸν ἰσχυρὸν ἀπάτη καὶ τέχνη,\n\nὁ χρόνος δὲ φωρᾷ τὴν ἀλήθειαν. καὶ οὐδ’ ἂν οἱ πάν-\n\nτων ἀνοητότατοι δὶς περὶ τὸν αὐτόν, οὐχ ὅπως Ἀθη-\n\n ναίοι, σφαλῆναι δύναιντ’ ἄν, ἐμοὶ δὲ καὶ φιλονεικό-\n\nτερον προσεφέροντο τῷ πολλάκις ἤδη κεκρατηκέναι, οἱ\n\nκατήγοροι μὲν ἀναμάχεσθαι πειρώμενοι καὶ μόνος\n\nλέγοντες ἡμᾶς οὗτος ἀεὶ διαφεύξεται; οἱ δικασταὶ\n\nδὲ παρατεταγμένοι πρὸς τοὺς λόγους τοὺς ἐμοὺς\n\n καὶ μέχρι τίνος τοῦτον ἀφήσομεν; ἀλλ’ οὐδὲ\n\nσκιὰν εὗρον αἰτίας εἰς ἐμέ.",
        "32":"πάνυ γοῦν εὐμε-\n\nταχείριστοι πρὸς ἀπάτην Ἀθηναῖοι. Μιλτιάδου μὲν\n\nοὐκ ἐφείσασθε τοῦ τὴν ἐν Μαραθῶνι μάχην νενικη-\n\nκότος ἀνδρὸς <καὶ> δουλείας Μηδικῆς τὴν\n\n \n\n \n\n\n\n \n\nλύσαντος. ἐδήσατε χεῖρας ἐκείνας ἃς ἐξέτεινε μετὰ\n\nτῶν παραγγελμάτων καὶ πόδας ὑπὲρ τῶν Ἀθηναίων\n\nδραμόντας, καὶ πρότερον ἐν τοῖς δεσμοῖς ἀπέθανε πρὶν\n\nλύσεως ἔτυχε.",
        "33":"καὶ Θεμιστοκλῆς ἔφυγεν εἰς Πέρσας\n\nἢν ὁδὸν ἐξήλασε βασιλέα. καὶ Λακεδαιμονίους μὲν ἐξη- \n\nπάτησε τοὺς δεινούς, καὶ πάντας ἀνθρώπους παρήγαγε\n\nῥᾳδίως· πρὸς δὲ | τὸ δικαστήριον οὐδὲν ἔργον \n\nαὐτῷ τῆς συνέσεως ἴσχυσεν. οὐκ ἔτυχε συγγνώμης οὐ\n\nμετ’ Εὔβοιαν Περικλῆς, οὐ μετὰ Ναύπακτον Φορμίων,\n\nοὐ μετὰ Λέσβον Πάχης, οὐ μετὰ Ἀργινούσας οἱ δέκα, \n\nὧν ἐπὶ μιᾶς ἡμέρας θάνατον κατεψηφίσασθε. οὐ Σω-\n\nκράτης παρήγαγε τῷ λόγῳ τοὺς δικάζοντας, οὐ Θρασύ-\n\nβουλος ὁ ἀποδοὺς τὴν δημοκρατίαν καὶ τὰ δικαστή-\n\nρια, οὐ τὰ τελευταῖα, Καλλίστρατος, ὅν ὑπερβάλλοντα\n\nδεινότητι τοὺς ῥήτορας αὐτοῖς λόγοις φυγάδα ἀπεστεί- \n\nλατε. ὧν καὶ Κέφαλος ἐνίων ἐμέμνητο, ὥσπερ οὐχ\n\nὑπὲρ ἐμοῦ σεμνολογούμενος.",
        "34":"εἶτα τοῖς ἀρίστοις\n\nμέν, καθ’ ὅν ἦν χρόνον αὐτῶν ἕκαστος, εἰ καὶ\n\nἥμαρτον, ἐκ μεταβολῆς ἰσχυροτέραν ἐποιεῖσθε τὴν\n\nὀργὴν τὴν ἐπὶ τοῖς καινοῖς ἐγκλήμασι τῆς μνήμης τῶν \n\nπροκατωρθωạένων, καὶ τούτους οὐ ναυμαχίας λέγον-\n\nτας οὐ πεζομαχίας, οὐ τρόπαια δεικνύντας ἐσώσατε, καὶ\n\n \n\n \n\n \n\n\n\n \n\nταῦτα ἅπαξ ἕκαστον ὑπὸ τῇ ψήφῳ λαβόντες, εἰκότως,\n\nοὐ γὰρ ἡμιτελῆ τὴν ἀρετὴν ἀξιοῦτε παρασχέσθαι τοὺς\n\nἐπαινουμένους οὐδὲ τῇ δόξῃ τῆς δικαιοσύνης εἰς ἐξου-\n\nσίαν ἀδικίας χρῆσθαι· ἐμοὶ δ’ ἂν τοσαύτας γραφὰς\n\n ἐχαρίσασθε; τίνα πειθὼ καὶ σειρῆνα καινὴν ἀνευρόντι\n\nᾗ κατέθελξα δικάζοντας ὑμᾶς μόνος ἐγρηγορότας ἀεί,\n\nπρονοοῦντας τὰ λεχθησόμενα, πολλὰ καὶ τῶν οὐκ εἰρη-\n\nμένων τῇ κατηγορίᾳ κατατιθέντας, οὔτε συνετώτερος\n\nἐγὼ Θεμιστοκλέους οὔτε πιθανώτερος Περικλέους οὔτε\n\n σοφώτερος Σωκράτους οὔτε δεινότερος Καλλιστράτου,\n\nὧν ἀπάντων ἐκρατήσατε.",
        "35":"ἐν τοιούτοις ἀνύποπτος\n\nὤφθην δικασταῖς <τοῖς> πάντα ὑπονοοῦσι. μὴ\n\nπεῖραν αὐτῶν λάβῃς, οὐ γὰρ ἂν ἐκφύγοις. ἐλεήμονες\n\nἈθηναῖοι, κἀγώ φημι. πότε; καὶ πρὸς τίνας; ἄν ποτε\n\n συμμαχίας δέηται πόλις, ἂν ἱκετεύῃ ξένος, πρὸς ἐκεί-\n\nνους θεὸν τὸν Ἔλεον νομίζουσι. κἂν μὲν τῶν πολι-\n\nτῶν τινά τις αἰτιάσηται· Κέφαλός ἐστι τῶν κακῶν\n\nαἴτιος ἢ Ἀριστοφῶν ἢ ὃν ἂν τῶν ὑπὸ χεῖρα φαίη\n\nτις, ὀργίλοι καὶ τραχεῖς· ἐὰν δέ τις τῶν ἔξωθεν ἱκε-\n\n τεύσῃ, κἂν Οἰδίπους, κἂν Ὀρέστης, ἐλεοῦσι καὶ σώ-\n\nζουσιν, οὐκ ἀλόγως, ὧς ἐμοὶ δοκεῖ, τοὺς ἀλλοφύλους μέν\n\n | γε μήτε φύντας καλῶς μήτε ἐν ἀρίστῃ πολιτείᾳ\n\nπεπαιδευμένους οὐκ ἀξιοῦντες ἀναμαρτήτους εἶναι· εἰ\n\nδέ τις Ἀθηναῖος ὢν οὐχ ὑπεραίρει πάντας ἀρετῇ, τῶν\n\n \n\n \n\n\n\n \n\nοὐκ ἀρίστων ὡς κακίστων καταγινώσκετε, ὅταν ένταυ-\n\nθοῖ λάβητε, πρὸς τὴν κοινὴν τῆς πόλεως ἀξίωσιν, οὐ\n\nπρὸς τὸ καθ’ αὑτὸν ἀπαιτοῦντες ἑκάστου τοὺς τρό-\n\nΠΟΥς· ἄλλως τε καὶ εἴ τις αὑτὸν ἠξίωσε προστατεῖν\n\nἈθηναίων, ὧς ἐγώ, πολλὴν ὑπεροχὴν ζητεῖτε παρ’ \n\nαὐτοῦ τοῦ καλοῦ.",
        "36":"ἤδη τοίνυν τινὰ καὶ δεηθέντα\n\nκαὶ παιδία κλαίοντα <εἰσκαλέσαντα> ὧν οὐδὲν\n\nἐμὲ ποιοῦντα, ᾠκτείρατε εἰς ἅπαξ, καὶ οὐκ ἐπὶ τῆς\n\nπρώτης ψήφου παροξυνθέντες, καθυφέντες δὲ ἐν τῷ\n\nτιμήματι τῆς ὀργῆς ἐπανήκατε· ἐμοὶ δὲ οὐκ ἔστιν ὅτε \n\nτοῦ μέτρου τῆς ζημίας εἶτα ἐπεκουφίσατε, ἀλλ’ ὅλως\n\nἀπελύσατε. \n\n 49. Οὐ τοίνυν οὐδὲ ῥᾴδιον πολιτείας κρίσιν παρα-\n\nγαγεῖν, μᾶλλον δὲ οὐδὲ ἐν δυνατῷ. τὰ μέν γε τῶν\n\nἰδιωτῶν ἀδικήματα ὑπὸ σκότους ὄντα ἐκ τῶν εἰκότων \n\nστοχάζεσθε, τὰ δὲ τῶν δημαγωγῶν πολιτεύματα οὐκ\n\nἂν λάθοι τοὺς αὐτοὺς ἐκκλησιάζοντας καὶ δικάζοντας.\n\nοἷον, εἰ παρανόμων γραφὴ τὸ κρινόμενόν ἐστι, παραν-\n\nεγνώσθησαν οἱ νόμοι. τὰ τοῦ ψηφίσματος ῥήματα εἰ\n\nδιαφωνίαν τινὰ ἔχει, μεμαθήκατε. εἰ χρημάτων διοί- \n\nκησίς ἐστιν, ἐπὶ δακτύλων ἡ κρίσις. τί οὖν ἐνταῦθα\n\n \n\n \n\n \n\n \n\n \n\n\n\n \n\nπαρεύρημα; οὐδεὶς τοὺς κατηγόρους ὑπῃνίττετο καθ-\n\nυφιέναι τοὺς ἀγῶνας καὶ τοὺς μάρτυρας τὰ ψευδῆ\n\nμαρτυρεῖν καὶ τοὺς δικαστὰς δεκάζεσθαι. οὔτε πρία-\n\nσθαι τοσούτους ἱκανός, οὐδ’ εἰ τὰ βασιλέως κεκτήμην,\n\n οὔτ’ ἂν ἔλαθον τοιοῦτόν τι κακουργῶν, ὅς καὶ περὶ\n\nὧν οὐκ ἀδικῶ κρίνομαι.",
        "37":"μαρτυρεῖς δέ μοι καὶ σύ.\n\nεἰ γὰρ ἤ ψευδομαρτυρίας ἡτοίμαζον ἢ δικαστὰς διέ-\n\nφθειρον, εἰσὶ περὶ τούτων ἀπάντων νόμοι καὶ θάνατος\n\nἡ ζημία· σὺ δὲ οὔτε τοιοῦτον οὐδὲν οὔτ’ ἄλλο τι τῶν\n\n ἐμῶν ἐγράψω ποτέ. οὕτως οὐδὲ κέκριμαι τὸ κατὰ σέ.\n\nεἰ δὲ χρὴ καὶ ὑπονοεῖν τὰ ἀφανῆ, σὲ μᾶλλον <ἂν>\n\n ᾐτιάσατό τις, ὑπιὼν δὲ τοὺς κατηγορήσοντας, εἰσὶ\n\nδὲ οὐ πάντες οὐδὲ πολλοί τινες, ὅσοι τοὺς κινδύνους\n\nεὐλαβούμενοι πείθονται, ἀλλ’ ὁπόσοι συνίσασι τὰ πο-\n\n νηρεύματα, καὶ τοὺς ἀνατεινομένους ἰδίᾳ καθυφεῖναι\n\nπείθεις. καὶ πανταχῇ ῥᾷον τὸ μὴ κριθῆναι διαπράξα-\n\nσθαι τοῦ πορίσασθαι κριθέντα ἄφεσιν, δεινοὶ γὰρ\n\nὑπιδέσθαι τοὺς κατὰ συνθήκας λόγους, κἂν ἐνδεᾶ τὰ\n\nτοῦ διώκοντος ᾗ, τὴν τοῦ κατηγόρου τάξιν οἱ δικά-\n\n ζοντες αὐτοὶ λάβοιεν ἂν. καὶ τὸ μηδ’ εἰσελθεῖν ἄν, εἰ\n\n \n\n \n\n \n\n \n\n\n\n \n\nπαρεῖχον αὑτοὺς φίλους, οὐκ ἐπ’ ἀδήλῳ τῷ μέλλοντι\n\nκριθῆναι ἐπραττόμην. \n\n 51. Ὁ τοίνυν σοφὸς οἴεταί τι εὑρηκέναι πυνθανόμε-\n\nνος, εἴτε βασκάνους ὑμᾶς καὶ πικροὺς εἴτε ἀνοή-\n\nτους καὶ ῥᾳθύμους ὑπολαμβάνω, καὶ τοιούτῳ ὑπά- \n\nγῶν ἐνθυμήματι· εἰ μὲν εὐπαραγώγους καὶ εὐή-\n\nθεις, οὐ θαυμαστὸν εἰ παρὰ τοιούτοις ἐνίκη-\n\nσας· εἰ δὲ χαλεποὺς καὶ δυσοργήτους, οὐδ’ ὑπὸ\n\nτοιούτων, φησίν, ᾐτιάθην. ἐγὼ δὲ τούτων μὲν οὐδἐ-\n\nτερον καθ’ ὑμῶν ὑπολήψομαι, μαινοίμην γὰρ ἄν, ὡς δὲ \n\nτἀληθὲς ἔχει, φράσω.",
        "38":"ὅτι μὲν οὖν περιπίπτεις τῷ σαυ-\n\nτοῦ σοφίσματι, εὔδηλον τοῦθ’ ἅπασι, κἂν ἀντέρωμαί σε\n\nκἀγώ, δικαίως ἐρωτήσω· πότερά σοι παρορᾶν Ἀθη-\n\nναῖοι τοὺς ἀδικοῦντας δοκοῦσιν ἢ\n\nἐλέγχειν; καὶ εἰ μὲν παρορᾶν, διὰ τοῦτο ἄρα οὐκ \n\nἐγράψαντό σε· εἰ δὲ καταφωρᾶν ἀκριβῶς, οὐκοῦν καὶ\n\nπαρὰ τοιούτοις ἀφείθην ἐγώ. ταῦτα μὲν οὖν ἐάσω διὰ\n\nτὴν ἴσην ἀντιλογίαν, ὅ δὲ οὐδ’ ἡντιναοῦν ἀμφισβή-\n\nτησιν ἔχει, τοῦτ’ ἐρῶ.",
        "39":"εἰ μὲν ἄμφω κριθέντες ἐν\n\nτοῖς αὐτοῖς δικασταῖς, σὺ μὲν ἀφείθης, ἐγὼ δὲ ἤλων, \n\nεἰκότως ἂν παρετίθης, ὡς καὶ σὺ τοὺς χαλεποὺς ἐκ-\n\nπέφευγας καὶ παρὰ τοῖς δυσοργήτοις κατεδικάσθην\n\n \n\n \n\n \n\n\n\n \n\nἐγώ· εἰ δὲ ἐγὼ μὲν ἐπῄνημαι, σὺ δὲ οὐ κέκρισαι,\n\nοὔτε σοὶ μαρτύριον ἀρετῆς ἱκανὸν ἡ τῶν δικαστηρίων\n\nἀκρίβεια, παρ’ οἶς οὐδ’ ἐξητάσθης ὅλως, κἀμοὶ σημεῖον\n\nἀνδραγαθίας ἐκφεύγοντι καὶ τούτους. τοῦ μὲν γὰρ\n\n οὐδὲ κριθέντος οὐδ’ ἂν οἱ χαλεπώτατοι καταψηφίσαιντο,\n\nτοῦ δὲ ἀδικοῦντος ἐλεγχομένου καὶ οἶ πρᾳότατοι. οὔκ-\n\n οὑν τὸ μὴ κατηγορηθέντα μὴ καταδικασθῆναι\n\nμέγα, τὸ δὲ πάσας αἰτίας ἔχοντα μηδεμιᾶς ἐντὸς ὀφθῆναι,\n\nκαὶ γὰρ οὕτως ἔχει. λαθεῖν μὲν καὶ ἀδικοῦντα ῥᾴδιον\n\n ἐν τοσαύτῃ πόλει καὶ εἰ σφόδρα ἀκριβῶς φυλάττουσιν,\n\nἐναποκρυπτομένου τῷ τοῦ κοινοῦ μεγέθει τοῦ καθ’\n\nἕκαστον τρόπου, καθάπερ ἐν τοῖς μεγάλοις πελάγεσιν\n\nοἶ καταποντισταί, οὐ γὰρ Κύθνος ἢ Σίφνος ταῦτα,\n\nὅπου δι’ ὀλιγανθρωπίαν ἀλλήλους ἴσασιν; ὁ δὲ ἅπαξ\n\n ἐλθὼν εἰς κρίσιν οὐκ ἂν ἀφεθείη μὴ σαφῶς ὧς οὐδὲν\n\nἀδικεῖ δείξας. \n\n 54. Ὁ δὲ καὶ τοὺς νοσοῦντας μὲν πολλάκις, ἰα-\n\nτρευομένους δὲ χείρους τῶν ἀνόσων ἀπεφαίνετο· τίς\n\nδ’ οὔ φησιν; ἀλλ’ οὐ πρὸς λόγον σοι τὸ παράδειγμα.\n\n διὰ τ·ί; ὅτι εἰ μὲν αἶ κρίσεις ἦσαν νόσοι ψυχῆς, ὑγι-\n\nεινότερος ὁ μὴ κριθεὶς <ἂν ἦν> τοῦ φυγόντος·\n\nνοσήματα μὲν αἱ κακίαι τῶν ἀνθρώπων εἰσίν, ἰατρεῖα\n\n \n\n \n\n\n\n \n\nδέ, ὡς καὶ σὺ φῄς, τούτων τὰ δικαστήρια, εἰ μὲν\n\nἐνεῖδόν τινα ἐν ἐμοὶ πονηρίαν, πάντως ἂν ἰάσαντο\n\nδι’ ἀτιμίας ἢ φυγῆς, ὡς καύσεως ἢ τομῆς· εἰ δ’ ὧς\n\nὁλόκληρον καὶ μὴ δεόμενον φαρμάκου τοιοῦτον, οἷος\n\nεἰσῆλθον, ἀπεπέμψαντο, ἐγὼ μὲν διὰ πείρας ὑγιεινὸς \n\nἐφάνην τοῖς ἰατροῖς· σὺ δὲ οὐκ ἀπέδυσάς ποτε τὸν\n\nβίον τοῖς δικασταῖς οὐδὲ γυμνὴν τὴν ψυχὴν ἔδειξας,\n\nσυγκαλύπτων δὲ σαυτὸν καὶ περιστέλλων, ὡς οἶ τὰς\n\nκρυφαίας νόσους <νοσοῦντες> ἴσως ὕπουλος ὢν\n\nνεις.",
        "40":"οὐ τοίνυν μόνον αἶ τοῦ σώματος εὐεξίαι τῶν \n\nἀνεξετάστων αἶ κεκριμέναι κρείττους, ὁ αὐτὸς δ’ ἐπὶ\n\nπάντων λόγος· οὐδὲν τιμιώτερον ὅ μὴ συνεξητάσθη\n\nτοῦ οὐκ εἰκῆ δοκιμαστοῦ. οὐδὲ χρυσὸς ἀβασάνιστος\n\nἐντιμότερος τοῦ πυρὶ κριθέντος οὐδὲ παρὰ τοῖς βαρ-\n\nβάροις, ἀλλὰ χρυσὸς μὲν ἐν πυρί, ἀνθρώπου δὲ τρόπος \n\nἐν δικαστηρίῳ βασανίζεται. τοῦτο δοκίμιον ἐφ’ ἑκά-\n\nστου, ἄλλως τε καὶ ῥήτορος. ἐξ οὗπερ ἐγὼ μὲν ἀκήρα-\n\nτος ἐξέβην ἀεί, σὺ δὲ οὐδὲ δόκιμος εἷ· οὐδὲ νόμισμα\n\nνόμιμον, ὁ μὴ πολλάκις ἔστρεψαν <οἱ>\n\nὥσπερ οὑμὸς | βίος ἄνω καὶ κάτω στρεφόμενος \n\n \n\n \n\n \n\n\n\n \n\nμετὰ τῶν ψήφων ἀριθμούμενος καθαρὸν ἠχεῖ πανταχοῦ,\n\nτὸν δὲ σὸν οὐδ’ εἴ τις ὑπόχαλκος ἢ κίβδηλός ἐστιν\n\nοὐκ ἄν τις ἰσχυρίσαιτο.",
        "41":"προέλθω δέ, εἰ βούλει,\n\nκαὶ ἐπὶ τὰ μείζω παραδείγματα. αὕτη καὶ τείχους\n\n ἰσχύς, οὐχ ᾧ μηδεὶς προσήγαγε πολέμιος, ἀλλ’ ὃ πολλὰς\n\nκαὶ στρατιωτῶν καὶ μηχανημάτων προσβολὰς ἀπεκρού-\n\nσατο, ὥσπερ οὑμὸς βίος πανταχόθεν προσαγόντων τῶν\n\nὑπορυττόντων διαβολαῖς καὶ κακοηθείαις ἐστὶν ὀρθός.\n\nκαὶ πλόιμος οὐκ ἐν γαλήνῃ δείκνυται. σὺ μὲν οὖν\n\n ἀπείρατος κινδύνου πολιτικοῦ καταστὰς ἄπλους, ἐγὼ\n\nδὲ πολλοὺς συκοφαντῶν ὑπέμεινα πολέμους καὶ κινδύ-\n\nνους καὶ ῥήτορας κατ’ ἐμοῦ πνέοντας ἤνεγκα.",
        "42":"τὰ\n\nδὲ ζῷα πῶς δοκιμάζεται; τίς ἵππον ὠνεῖται μὴ πολλοὺς\n\nἐλάσας δρόμους οὐκ ἐν ἱππασίμοις καὶ λείοις μόνον\n\n ἀλλὰ καὶ ἐν τοῖς ἀποκρότοις καὶ πρὸς τὰ σιμὰ καὶ\n\nκατὰ πρανοῦς; αὕτη γὰρ ἵππων κρίσις. τοὺς δὲ κομιδῆ\n\nπώλους ἄγοντες εἰς τὴν ἀγορὰν πλήθουσαν καὶ τοὺς\n\nθορύβους μέσους εἰ φοβεροὶ δοκιμάζετε. οὐκ ἤχθη\n\nΚέφαλος εἰς τὴν ἀγορὰν ἐπὶ πείρᾳ βίου οὐδ’ ἤκουσε\n\n θόρυβον δικαστηρίου, ἐγὼ δὲ πολλοὺς περὶ ἐμαυτοῦ\n\nδραμὼν δρόμους ἐνίκων ἅπαντας.",
        "43":"εἰ δὲ τὸ μὴ\n\n \n\n \n\n \n\n\n\n \n\nκριθὲν προκρίνει τοῦ πεφυλοκρινημένου στεφάνου, ἆρα\n\nκαὶ στρατηγὸν χαλκοῦν ἂν ἔστησεν οὐκ ἐνδύντα θώ-\n\nρακα καὶ οὐδ’ ἰδόντα τοὺς πολεμίους; οὐδὲ Μιλτιάδης\n\nοὐδενὸς ἄξιος διὰ τὰς μάχας οὐδὲ Θεμιστοκλῆς ὁ περὶ\n\nτῶν Ἀθηνῶν ἀναρρίψας καὶ παραδοὺς ἀσταθμήτῳ \n\nστοιχείῳ τοῦ πολέμου τὴν κρίσιν οὐδὲ Θρασύβουλος ὁ\n\nΦυλὴν καταλαβὼν τετταράκοντα τοῖς πρώτοις;",
        "44":"ἔστη-\n\nσα κἀγὼ τρόπαια τῶν συκοφαντῶν ἐν ἅπασι τοῖς δι-\n\nκαστηρίοις. πολλαχόθεν βαλλόμενος ἐγκλήμασιν ὧς ἀλη-\n\nθῶς αὐτὸς ὤφθην ἄτρωτος, ὧς οὔτε ὁ Αἴας, ᾧ σαυτὸν \n\nεἴκαζες, οὔτε ὁ Ἀχιλλεὺς | οὔτε ὁ Καινεὺς οὔτε εἴ \n\nτις ἄλλη <τραυμάτων> κρείττων γενέσθαι λέγεται\n\nφύσις. ὡς ἐγὼ συκοφάντου καὶ διὰ παντὸς ἰόντος φθόνου\n\nἐστράτευμαι πάντα νικῶν. μέγα φρονεῖς, εἰ μὴ τέ-\n\nτρωσαι· τίς γὰρ ἐπὶ σὲ συκοφάντης ἀφῆκεν ἔγκλημα; \n\nἄγε καὶ ἀθλητὰς εἰς τὸ πρυτανεῖον τοὺς οὐκ ἀποδύν-\n\nτας εἰς στάδιόν ποτε, καὶ τίς ἀνέξεται; ποῖος Γλαῦκος\n\n \n\n \n\n \n\n \n\n \n\n\n\n \n\nὁ Καρύστιος ἢ Πολυδάμας ὁ Σἀοτουσαῖος, οἳ πολλοῦ\n\nκαμάτου καὶ ἱδρῶτος τοὺς στεφάνους ἐωνημένοι χαλκοῖ\n\nἑστᾶσιν; οὐ γὰρ δεῖ πολιτείας ἀγωνιστὴν ἰδιώτῃ καὶ\n\nθεατὴν ἀθλητῇ παραβάλλειν.",
        "45":"στάδια τῆς ἀρετῆς\n\n τῆς ἐμῆς τὰ δικαστήρια, Ἑλλανοδίκαι δὲ τούτων τῶν\n\nὈλυμπίων ὑμεῖς, καὶ γὰρ τούτοις τοῖς ἀθληταῖς κάθην-\n\nται δικασταί. τοῦ νικῶντος ὁ στέφανος, οὐχ ὅστις ἀνα-\n\nγώνιστος. ἐμὲ εἰς τὸ πρυτανεῖον ὁ νόμος καλεῖ δι-\n\nκαιότερον ἢ τοὺς Ὀλυμπιάδα καὶ Πυθιάδα νίκην ἀνῃ-\n\n ρημένους. οἱ μὲν γὰρ μόνον εἰς δόξαν συναίρονται τῇ\n\nπατρίδι, τἀμὰ δὲ κηρύγμάτα ψηφίς μάτα χρηστὰ καὶ\n\nνόμοι συμφέροντες, πόροι χρημάτων, ἀπόστολοι, νῖκαι.\n\nπόσους ἡ πόλις αὕτη στεφάνους ἐκ τῶν ἐμῶν πολι-\n\nτευμάτων ἠνέγκατο. οἱ δεῖνες σωθέντες, οἶ δεῖνες\n\n ἐλευθερωθέντες διὰ τὴν ἐμὴν προπέτειαν, ὧς Κε-\n\nφάλῳ δοκεῖ.",
        "46":"οὐχ οἱ δειλοὶ καὶ τρέμοντες καὶ\n\nλαγὼ βίον ὡς ἀληθῶς ζῶντες τὰ τρόπαια ἱστᾶσιν\n\nοὐδὲ τὰ κοινὰ ὀρθοῦσιν οὐδὲ δωρεῶν τυγχάνουσι,\n\nκαὶ ταῦτα ἐν Ἀθήναις. εἰ μὲν γὰρ Φλιασίοις ἢ Με-\n\n γαρεῦσι συνεβούλευον, αὐτός τε οὐδὲν ἂν ἐτόλμων\n\nμέγα καὶ τοὺς πολίτας τῇ τύχῃ τὴν γνώμην μετρεῖν\n\nἠξίουν, Ἀθηναίων δέ τις ἀξιωθεὶς προστατεῖν ἐπὶ\n\n \n\n \n\n \n\n\n\n \n\nταὐτὸ βῆμα ἀναβαίνων, ἐφ’ οὗ Μιλτιάδης τὴν ἔξοδον\n\nἐδημηγόρει καὶ Θεμιστοκλῆς πανοικησίᾳ πλεῖν ἐπολι-\n\nτεύετο καὶ Κίμων οὐ] προῆγεν ἄχρι Παμφυλίας καὶ\n\nΠερικλῆς τὴν Ἀττικὴν ἐδίδου τοῖς Πελοποννησίοις,\n\nτηλικούτων διάδοχος ῥητόρων οὐ κληρονομήσει | \n\nτὸ φρόνημα μετὰ τοῦ βήματος;",
        "47":"ἀλλὰ τί πράξει; ὧς \n\nΚέφαλος, εὐλαβηθήσεται τοὺς βασκάνους καὶ τῶν\n\nαἰτιῶν τὰς σκιὰς φοβηθήσεται; μιμήσεται τὴν σὴν\n\nἄνανδρον πολιτείαν; οὐκ ἐγώ. περὶ πρωτείων ἀεὶ πολι-\n\nτεύομαι. <ὑπὲρ> δόξης <καὶ> ἡγεμονίας οὐδένα κίνδυνον \n\nἐξίσταμαι. διὰ τοῦτ’ ἀεὶ κρίνομαι, οὐ ζητῶ γὰρ ὅ τι\n\nλεχθὲν οὐχ ἕξεὰ κατηγορίαν, ἀλλ’ ὅ τι πᾶσαν αὐξήσει\n\nτὴν πόλιν καὶ ποιήσει φθονεῖσθαι τὸν μὲν δῆμον παρὰ\n\nτοῖς Ἕλλησι, παρὰ δὲ ὑμῖν ἐμέ, οὐ πρὸς ἐμαυτὸν\n\nσκοπῶν τὰ λεκτέα καὶ τὰ μή, πρὸς δὲ τὸ κοινὸν τῶν \n\nἈθηναίων ἀξίωμα.",
        "48":"τοῦτο μέτρον εἶναι χρὴ τῶν\n\nπολιτευμάτων, καὶ τὸν αὐτὸν τρόπον ὅνπερ οἶ τῶν\n\nδραμάτων ὑποκριταὶ συναρμόττονται τοῖς προσώποις\n\nκαὶ στρατηγὸς καὶ τύραννός τις ἐξαίφνης ἐγένετο,\n\nοὕτω καὶ τὸν δημαγωγὸν τὸ τοῦ δήμου πρόσωπον \n\nφέρειν δεῖ πρὸς τὸ χρῆσθαι τῇ φωνῇ. ποῖός τις οὖν\n\nὁ δῆμος οὗ τἀς ῥήσεις δεδιδάγμεθα; οὐκ εὐλαβὴς\n\nοὐδὲ ἄτολμος οὐδ’ ὅθεν μηδεὶς κίνδυνος ἐπιστήσεται,\n\nτούτοις ἐπιχειρῶν. εἰ γάρ, ὡς σὺ παρὰ τούτοις, οὕτως\n\n \n\n \n\n \n\n\n\n \n\nὁ δῆμος παρὰ τοῖς Ἕλλησιν ἐπολιτεύετο, οὐκ ἂν σε-\n\nμνότερος ἦν τῶν Μεγαρέων, ἔτι καὶ νῦν ἂν ὑπ’ Αἰγι-\n\nνητῶν ἐκ θαλάττης εἴργετο. νῦν δὲ παραβαλλόμενος\n\nκαὶ διαποντίους ἀναιρούμενος πολέμους καίτοι μὴ\n\n πάντα νικῶν τοῖς κινδύνοις τὸ πρωτεῖον ἐκτήσατο.\n\n",
        "49":"πᾶσα γῆ καὶ θάλαττα τοῦ δήμου τὰ δικαστήρια,\n\nἐν οἶς βασιλεῖ μὲν τῶν Περσῶν περὶ τῆς Ἑλλάδος,\n\nὕστερον δὲ καὶ τῆς Ἀσίας ἐδικάζετο, Λακεδαιμονίοις\n\nδὲ καὶ τὰ τελευταῖα Θηβαίοις περὶ τῆς ἡγεμονίας. τί-\n\n νᾶς ἀντιδίκους οὐκ ἐπεσπάσατο μηδεμίαν κατηγορίαν\n\nἄλογον εὐλαβηθείς; καὶ γὰρ ὁμοίως ἐμοὶ κέκριται\n\nπολλάκις ἐν Λακεδαίμονι Κορινθίων κατηγορούντων.\n\nἐν τοῖς Ἕλλησι πᾶσι πάλιν Θηβαίων συκοφαντούντων\n\nἠνέχθη καὶ περὶ τῶν Ἀθηναίων τῆς πόλεως> ψῆφος\n\n περὶ ἐμοῦ, καὶ διαφυγοῦσα τὰς αἰτίας τὰς τιμὰς ἀπη-\n\nνέγκατο, τὴν αὐτονομίαν, τὰ τείχη, τὴν θάλατταν. καὶ\n\nγὰρ τῆς πολεμικῆς δυνάμεως οὐ τὴν πεζικὴν εἴλετο, ᾗ\n\nπλέον ὑπάρχει τὸ βέβαιον εἰς ἀσφάλειαν, ἀλλὰ τοὺς\n\nἐν τῇ θαλάττῃ κινδύνους, ὡς τῶν μειζόνων ἐν τῷ κατ-\n\n ὀρθοῦν ἀγαθῶν αἰτίους. ὤνιοι γὰρ τῶν κινδύνων\n\nεἰσὶν αἱ τιμαὶ καὶ ἀνδρὶ καὶ δήμῳ.\n\n",
        "50":"| Τοιαύτης οὖν πόλεως ἐγὼ προεστηκὼς οὐκ\n\nἂν μιμησαίμην τὸ κοινὸν δραστήριον, τὰ δὲ σὰ μελλή-\n\n \n\n \n\n\n\n \n\nμάτα; καὶ Νικίας μέν, ὅν ἐπῄνεις σύ, καίτοι πάντα\n\nμέλλειν δοκῶν, ἔλεγεν, ἔπραττεν, ἐστρατήγει, παρετάτ-\n\nτετο, ἐγὼ δὲ δείσειν ἔμελλον τὰς τῶν συκοφαντούντων\n\nμάχας; οὔτ’ ἔμπορος ἢ ναύκληρος ὢν ἐφοβούμην <ἂν>\n\nτὸν ψόφον τῶν κυμάτων, οἶς συζῆν ἀναγκαῖον ἦν, οὔτε \n\nδημηγόρου δεδιέναι ψόφον ἐγκλημάτων, ἃ φύσει παρα-\n\nκολουθεῖ τοῖς λέγουσιν. ἁλῶναί ποτε βέλτιον ὁμόσε\n\nχωροῦντα ταῖς αἰτίαις ἢ τοῦτο δεδοικότα μὴ παρρησιά-\n\nζεσθαι.",
        "51":"εἰ δὲ βούλει καὶ τὴν ἀσφάλειαν σκοπεῖν ἐν\n\nαὐτοῖς τοῖς κινδύνοις, ὅρα, τίς ἢ πόλεμος οὐκ ἀναγ- \n\nκαῖος ἠλέγχθη μοι πεπολιτευμένος ἢ στόλος ἄκαιρος\n\nἢ νόμος ἄχρηστος; οὔ φασιν οἱ τὰς ἐμὰς γνώμας ἐπι-\n\nψηφίσαντες. \n\n 67. Εἰ δὲ μηδὲν ἁμαρτὼν ἐν αἰτίαις ἐγενόμην,\n\nἐκρίθησαν καὶ θεοί, Ἄρης ἐπὶ Ἁλιρροθίῳ καὶ τὴν \n\nνίκην οὐκ ὀνειδίζεται, Εὐμενίδες δὲ καὶ τὴν ἧτταν\n\nἠνέγκαντο ὐπ’ ἀνδρὸς θεαὶ καὶ ὑπ’ Ὀρέστου νενικη-\n\nμέναι. πόσας Ἡρακλῆς ἀνδρίας ὑπέσχε κρίσεις δικά-\n\nζοντος Εὐρυσθέως· εἰ δὲ μὴ τοὺς πολλοὺς κινδύνους\n\nἤνυσεν, οὐκ ἂν τὸ τῆς ἀθανασίας ἆθλον ἠνέγκατο. \n\nοὐκ ἂν θεὸς ἦν ὁ Διόνυσος μὴ κριθεὶς τῷ πατρῴῳ\n\nπυρί. ἀλλ’ οὐδ’ αὐτὸς ἄκριτος βασιλεύει τῶν ὅλων ὁ\n\nΖεύς, πρὸς Τιτᾶνας δὲ διεκρίθη καὶ Γίγαντας. 00 Πο-\n\n \n\n \n\n \n\n \n\n\n\n \n\nλιὰς Ἀθηνᾶ, παρὰ θεῶν ἐξαίρετον ἔχουσα τὴν Ἀττικήν,\n\nοὐδὲ σὺ ταύτην πρὸ δίκης εὗρες τὴν δωρεάν. ἐκάθισεν\n\nἈθηναῖος καὶ σοὶ δικαστής, μετὰ τὴν Κέκροπος ψῆφον\n\nἐστεφανώθης καὶ σὺ τῷ θαλλῷ. \n\n 68. Σεμνύνομαι δὲ κἀγὼ μετ’ Ἄρην κρινόμενος,\n\nμετ’ Εὐμενίδας οὐχ ἡττώμενος, μεθ’ Ἡρακλέα δοκιμα-\n\nζόμενος, μετὰ τὸν Δία, μετὰ τὴν Ἀθηνᾶν. ἐν τοῖς\n\nΚεκροπίδαις ἕπεταί μοι τὸ ἀνάδημα τοῦ θαλλοῦ τῷ\n\nπάντα νικῶντι, τὸ νικητήριον τῆς θεοῦ. \n\n \n\n \n\n\n\n \n\n Sequuntur septem declamationes Philippicae. \n\n Quarum agmen ducat \n\n"
    },
    "work":"declamationes 16",
    "original-urn":"urn:cts:greekLit:tlg2200.tlg00516.opp-grc1",
    "edition":"Libanius, Declamationes 16"
}
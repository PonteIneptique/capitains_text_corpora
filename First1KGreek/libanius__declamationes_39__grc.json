{
    "meta":"chapter",
    "author":"libanius",
    "credit":"OpenGreekAndLatin",
    "urn":"urn:cts:greekLit:tlg2200.tlg00539.opp-grc1-simple",
    "text":{
        "0":"\n\n \n\n XXXIX. \n\n Φήμη ἦν συνεῖναι τὸν πατέρα τῇ τοῦ παιδὸς\n\nγυναικί. νόμον ἔθηκεν ὁ πατὴρ ἐξεῖναι τοὺς\n\nπαῖδας ἀκρίτους ἀποκτιννύναι. τίθησι καὶ ὁ\n\nπαῖς νόμον ἐξεῖναι τοὺς μοιχοὺς ἀκρίτους\n\nἀποκτιννύναι. \n\n <Ἡ μελέτη>. \n\n επειδὴ τῆς τῶν νέων εὐκοσμίας πεφροντι- RIV 568\n\nκεναὶ φησὶν ὁ πατὴρ διὰ τοῦ νόμου, δέξασθε καὶ παρ’\n\n \n\n \n\n \n\n \n\n \n\n \n\n \n\n \n\n \n\n \n\n \n\n\n\n \n\n\n\nἐμοῦ νόμον μετριωτέρους δυνάμενον ἡμῖν καταστῆσαι\n\nτοὺς μοιχούς. δεῖ δὲ ὑμᾶς καὶ τοῦτον νομίσαι τίθεσθαι\n\nπαρὰ τοῦ πατρός. ὁ γὰρ τά τε ἄλλα με πεπαιδευκὼς\n\nκαὶ τὴν γνώμην οὕτω μοι παρασκευάσας ὥστ’ ἤδη καὶ\n\n νόμους ὑπὲρ γάμων ἐπιχειρεῖν εἰσφέρειν πῶς οὐκ ἂν\n\nεἰκότως αἴτιος εἶναι δοκοίη τῶν ὑπ’ ἐμοῦ τήμερον\n\nγιγνομένων;",
        "1":"ὃ καὶ θαυμάσαι τις ἂν εἰ συναγωνί-\n\nζεσθαι τῷ παιδὶ δέον καὶ τὸν νόμον ἐπαινεῖν καὶ\n\n συμπράττειν ὅπως ἔσται κύριος, | ὁ δ’ ὥσπερ ἀδι-\n\n κούμενος ἢ μὴ κοινωνήσων μοι τῆς δόξης ἐναντιωσό-\n\nμένος ἥκει καὶ ταῦτα πάντων τῶν ἐμῶν καὶ μικρῶν\n\nκαὶ μεγάλων ὁμοίως μετεσχηκώς.",
        "2":"πάλαι μὲν οὖν\n\nδιενοούμην, ὦ ἄνδρες δικασταί, τουτονὶ θεῖναι τὸν\n\nνόμον, ἀφ’ οὗ τὴν γυναῖκα ταύτην ἢν ἔχομεν ὁ πατὴρ\n\n ἡμῖν εἰς τὴν οἰκίαν εἰσήγαγεν· ὁ δὲ πολλὰ δὴ πολλα-\n\nχοῦ βλάπτων τοὺς νεωτέρους ὄκνος πολύν τινά μοι\n\nχρόνον ἐν τῷ μέλλειν κατανάλωσεν. ὡς δὲ εἶδον τὸν\n\nπατέρα τῷ νόμῳ τοὺς μὲν δικαστὰς ἀκύρους τῶν παί-\n\nδῶν πεποιηκότα, τοῖς γονεῦσι δὲ τὴν ἐκείνων ἐπιτρἐ-\n\n ποντα σφαγήν, οὕτως ἤδη καὶ αὐτὸς παρεκλήθην εἰς\n\nμέσον ἐνεγκεῖν ἃ πάλαι βουλόμενος ἀνεβαλλόμην. ὅν\n\n \n\n\n\n \n\n\n\nγὰρ καὶ μηδενὸς τοιούτου προεισενηνεγμένου νόμου\n\nδικαίως ἂν ὑπὲρ σωφροσύνης ἔθεσθε, τοῦτον ἡγούμην\n\nὑμᾶς ἑτοιμότερον προσήσεσθαι διδόντα τοῖς γεγαμη-\n\nκόσι κατὰ τῶν μοιχῶν ἃ τοῖς γονεῦσι κατὰ τῶν παί-\n\nδων δεδώκατε. \n\n 4. Τὰ μὲν οὖν ἄλλα πιστεύω τὸν νόμον εὖ ἔχειν\n\nδόξειν, φοβοῦμαι δὲ ἕν, ὦ ἄνδρες δικασταί, μόνον μὴ\n\nτὸ τὸν μὲν γράφοντα νέον τε εἶναι καὶ παῖδα, τὸν δὲ\n\nἀντιλέγοντα πρεσβύτερόν τε καὶ πατέρα βλάβη γένηται\n\nτοῖς ὀρθῶς γεγραμμένοις. ἀλλ’ εἰ μὲν μὴ πολλοὺς μὲν \n\nἤδη πρεσβυτέρους ἐωράκειτε τὰ τῶν νέων ἀμαρτάνον-\n\nτας, πολλοὺς δὲ νεωτέρους πολλῶν ἄμεινον πρεσβυτέ-\n\nρων εὑρηκότας τὸ δέον, καλῶς ἂν ἐποιεῖσθε τὸν χρό-\n\nνον κριτήν· ἐπεὶ δὲ αἰ φύσεις ἰσχυρότεραι τοῦ τῶν\n\nἐτῶν ἀριθμοῦ, τί θαυμαστὸν εἰ καὶ πατὴρ ἐκφέρεται \n\n \n\n \n\n\n\n \n\n\n\nτοῦ προσήκοντος καὶ παῖς λέγει τι βέλτιον;",
        "3":"εἰ μὲν\n\nοὖν μὴ τὴν χείρω μοι δόξαν ὁ πατὴρ κατεσκευάκει\n\n διὰ τοῦ νόμου, τὸν ἐμὸν | τοῦτον εὐθὺς ἂν\n\nἐπεχείρουν λυσιτελοῦντα δεικνύειν· ἐπεὶ δὲ εἰς ἐμέ τι-\n\n νες ἐβλέπετε τούτου νομοθετοῦντος καὶ τοιοῦτος ἐνίους,\n\nὡς εἰκός, εἰσήρχετο λογισμός, ὅτι οὗτος μέντοι τὸν\n\nπαῖδα πονηρὸν εἰς αὑτὸν εὑρηκὼς αὐτὸς ἐπιθυμεῖ κτεῖ-\n\nναι καὶ τοῦτο ἐσπούδακεν, οὐ τοῖς ἄλλοις ἐπικουρῆσαι\n\nπατράσιν, ἀλλ’ αὑτῷ χαρίσασθαι μιαροῦ παιδὸς σφα-\n\n γῆν, φέρε ὑμῖν ἀπολογήσωμαι μάρτυρι τῷ πατρὶ χρώ-\n\nμένος. \n\n 6. Ἔπεμπές με, ὦ πάτερ, νέον ὄντα κομιδῆ παρὰ\n\nτοὺς διδασκάλους. ἐνταῦθα ἔλαβόν τινα αἰτίαν ὧν οἶ\n\nπολλοί; κατῄσχυνά σε τοῖς ἐμαυτοῦ πράγμασιν; οὐ\n\n δῆτα. μετὰ ταῦτα τῆς μητρὸς ἀποθανούσης, ἦς ζώσης\n\nοὐκ ἄν ποτε τοῦτον ἔθηκας τὸν νόμον, ἐκώλυε γὰρ\n\nἄν, ἠπείχθην πρὸς γάμον; ἐμνήσθην σοι περὶ γυναι-\n\nκός, ὧς ἄν τις, ἀφέλκων ἐμαυτὸν τῆς μετὰ σοῦ διαί-\n\nτης; οὐδὲ τοῦτο.",
        "4":"ἀλλ’ ὁ μὲν ἐνάγων με πρὸς γάμον\n\n \n\n \n\n \n\n \n\n\n\n \n\n\n\nοὗτος ἦν, 09 ἄνδρες δικασταί, καὶ λέγων· γυναικὸς\n\nἡμῖν, ὦ παῖ, δεῖ, γυναικὸς ἥ τῶν τε ἔνδον ἐπι-\n\nμελήσεται καὶ τὴν ἐπὶ τῇ μητρί σου λύπην κατα-\n\nπαύσει πληροῦσά μοι τἀκείνης καὶ καθιστᾶσά\n\nπως τὴν οἰκίαν εἰς τὴν προτέραν τάξιν. ἐγὼ δ’ \n\nἀνερυθριῶν ἔλεγον ὅτι ταῦτα ἕξει μὲν οὕτως ὅπως\n\nἂν αὐτὸς ἐθέλῃς, δεῖ δὲ ἴσως οὐχ οὕτω ταχέως\n\nγαμεῖν οὐδὲ πενθοῦντας ἔτι δεῖπνα παρασκευά-\n\nζειν καὶ κρατῆρας ἱστάναι καὶ δαιτυμόνας συγ-\n\nκαλεῖν καὶ ὑμέναιον ᾄδειν. ὁ δὲ ληρεῖν με ἔφη, \n\nδεῖν γὰρ ἤδη τὴν ἀντ’ ἐκείνης ἐσομένην εἰσελθεῖν.\n\n",
        "5":"εἶξα, 03 ἄνδρες δικασταί, καὶ συνεχώρησα καίτοι\n\nσαφῶς ἐπιστάμενος ὅτι τὸ πρᾶγμα τοῦτο, ὁ γάμος,\n\nπολλοῖς πολλῶν καὶ μεγάλων αἴτιον κατέστη κακῶν. οἱ\n\nμοιχοὶ γάρ, ὦ πάτερ, καθ’ ὧν νῦν ἐγὼ νομοθετῶ, \n\nμυρίοι καὶ οὓς οὐκ ἂν ᾠήθης ἥψαντο εὐνῆς ἀλλοτρίας,\n\nκαὶ οἱ φυλάττειν δίκαιοι πολλάκις αὐτοὶ διέφθειραν.\n\n| καὶ τοῦτο τὸ δέος ἔτι νέος ὢν ἐλάμβανον παρὰ \n\nτῶν ποιητῶν καὶ τί ἂν σοι διηγοίμην; οἶσθα γὰρ ἃ\n\n \n\n \n\n \n\n\n\n \n\n\n\nλέγουσιν. ἀλλ’ ὅμως κινδυνεύειν ᾑρούμην ἐν τῷ τοῦ\n\nμέλλοντος ἀδήλῳ μᾶλλον ἢ τῇ τοῦ πατ·ρὸς ἐπιθυμίᾳ\n\nμάχεσθαι.",
        "6":"ὡς τοίνυν ἐδέδοκτο γαμεῖν, οὐδ’ ἐν τοῖς\n\nἐξῆς ἔστιν εἰπεῖν ὡς ἐγώ τι τοῦτον ἐλύπουν. οὐ γὰρ\n\n ὁ μὲν ἑτέραν ἐβούλετο λαμβάνειν, ἐγὼ δὲ ἄλλην οὐδ’\n\nεἰς ἔριν ἦλθον αὐτῷ περὶ τούτων οὐδ’ ἐζυγομάχουν,\n\nτοσοῦτον δὲ ἠρόμην μόνον· ἐκ σωφρόνων δέ ἐστιν,\n\nὦ πάτερ, καὶ μεμελέτηκε σωφρονεῖν; ᾔδειν γάρ,\n\nὦ ἄνδρες δικασταί, ὅτι τούτου μὲν τοῦ καλοῦ\n\n τος καὶ πενία γυναικὸς καὶ δυσείδεια κοῦφον καὶ ὅ τι\n\nἂν εἴποι τις, ἀπόντος δὲ καὶ πλοῦτος καὶ ὥρα καὶ γένος\n\nοὐδὲ μικρὸν εἰς παραμυθίαν μέρος.",
        "7":"τί γὰρ ἄν τις\n\nἀγαθὸν ἀντιθείη τοσούτῳ κακῷ; τῷ δ’ ἄν τις ἐνέγκαι\n\nτηλικαύτην πληγήν; ἦ δεινὸν μὲν ἂν ἦν, εἰ καὶ λανθά-\n\n νεῖν ἐδύνατο, νῦν δ’ ἄμα τε πράττεται καὶ θρυλεῖται\n\nκαὶ ὁ πρῶτος αἰσθόμενος ἄλλῳ μηνύει κἀκεῖνος ἑτέρῳ\n\nκαὶ οὗτος ἄλλῳ. καὶ οὕτως ὁ λόγος εἰς ἀγορὰν ἐλθὼν\n\n \n\n \n\n \n\n\n\n \n\n\n\nᾄδεται.",
        "8":"διὰ ταῦτα, ὦ ἄνδρες δικασταί, τῶν ἄλλων\n\nοὐδενὸς μνησθεὶς ὑπὲρ σωφροσύνης ἐδεόμην μανθά-\n\nνειν. ὁ δὲ ἄγριον εἰς ἐμὲ βλέψας ἐγώ φησι τούτων\n\nγέγονα δοκιμαστής, ἐγὼ τὴν κόρην οἶδα. θάρρει\n\nπερὶ τῆς ἀρεσκούσης ἐμοί. ταῦτα ἀκούσας ἡσύχαζον \n\nκαὶ ἄφωνος ἦν καὶ ἄμην δεῖν τῇ τούτου γνώμῃ γα-\n\nμεῖν. ἐλάβομεν τὴν νύμφην, ἠγάγομεν, εἴχομεν. ἆρ’\n\nοὖν τι μετὰ ταῦτα ἠδίκουν; εἰπάτω. \n\n 12. Καὶ οὐ τῶν ἐμαυτοῦ γε μόνον, ἀλλὰ καὶ τῶν\n\nτῆς γυναικὸς πρὸς αὐτὸν ἔργων ἕτοιμος ἐγὼ ποιεῖσθαι \n\nτὴν ἐξέτασιν. οὐχ ὁμοίως ἀμφοῖν ἐπεμελήθη; οὐχ ὥσπερ\n\nτῶν ἐμῶν, οὕτω καὶ τῶν σῶν ἐφρόντισε, τροφῆς, ἐσθῆ-\n\nτος, εὐνῆς; οὐχ ἡδονῆς ἐκοινώνησέ σοι | καθάπερ \n\nἡ μήτηρ πρότερον; οὐκ εἰσιόντα ἔξωθεν προσιοῦσα\n\nἐθεράπευσεν; οὐκ ἐξιόντα προὔπεμψεν εὐχομένη ταχέως \n\nἐπανελθεῖν; οὐκ ἄδηλόν σοι κατέστησε τῆς ἐμῆς μη-\n\nτρὸς τὴν τελευτὴν πάντα ποιοῦσα τἀκείνης;",
        "9":"καὶ\n\nτούτων, ὦ πάτερ, γιγνομένων ἔστιν ὅτε ἐμεμψάμην ἢ\n\nκατεβόησα τῆς γυναικὸς ὡς ἂν οὐ τἀμὰ προτιμώσης,\n\nἀλλὰ μεριζομένης ἀκριβῶς εἰς ἐμέ τε καὶ σέ; ἀλλ’ ἐάν \n\nτίς μου καταμαρτυρήσῃ παρελθὼν ἢ δοῦλος ἢ ἐλεύθε-\n\nρος, γράψον, εἴπερ οἷόν τε, τούτου χαλεπώτερον κατὰ\n\nτῶν παίδων νόμον. \n\n \n\n\n\n \n\n\n\n 14. Οὕτως οὖν ὑποπεπτωκότος ἐμοῦ τοῖς σοῖς βου-\n\nλεύμασι καὶ οὐδενὸς ἐμαυτὸν ποιοῦντος κύριον, ἀλλὰ\n\nσοὶ πάντων ἀπλῶς παρακεχωρηκότος τίς αἰτία τοῦ κα-\n\nλοῦ τούτου νόμου; τί τούτοις δίδως ὑποπτεύειν ὡς\n\n ἔστι τις ἡμῖν ἐπὶ τῆς οἰκίας πόλεμος δεόμενος ὀξείας\n\nσφαγῆς ἣν δεῖ πεπρᾶχθαι πρίν τινα εἰδέναι διότι; \n\n 15. ἀλλ’ εἰ καὶ μὴ τὸν νόμον τιθείς, νῦν γε ἡνίκα\n\nτέθεικας, ἔλεγξον τὴν ἐμὴν κακίαν καὶ τὰς αἰτίας ὅρι-\n\nσον καὶ μὴ δίδου τοῖς περιεστηκόσιν ἄλλα ἄλλοις νο-\n\n μίζειν. ἢ οὐκ οἴει τούτων πολλούς, τοὺς μὲν πρὸς\n\nἑαυτὸν ἕκαστον, τοὺς δὲ πρὸς ἀλλήλους, πολλὰ τοιαῦ-\n\nτα λέγειν ἃ οὐκ ἄν ποτε ἐγὼ φθεγξαίμην; ἃ γὰρ οὐδ’\n\nἀκοῦσαι φορητόν, πῶς ἂν ταῦτα εἰπεῖν ὑπομείναιμι;\n\nπλὴν τοσοῦτον ἐρῶ ὅτι τούτων οἱ μὲν ἀδικεῖν ἐμὲ\n\n νομίζουσι καὶ πρὸς τοῦτον σὲ τὸν νόμον ἁμαρτάνοντα\n\nἐπηρκέναι, ἕτεροι δέ γε ἴσως ἀδικεῖσθαί μέ φασι καὶ\n\nδυστυχεῖν καὶ διὰ τοῦτο μισεῖσθαι.",
        "10":"παρελώμεθα\n\nτῶν πολλῶν τὰς ὑπονοίας εἰπόντες τὰ τοῦ παιδὸς πο-\n\nνηρεύματα. ἀλλ’ οὐκ ἐθέλεις; οὐκοῦν ἱκανή μοι τοῦτο\n\n ἀπολογία; καὶ διὰ τοῦτό γε ἤδη τοῦ νόμου κειμένου\n\n \n\n \n\n \n\n\n\n \n\n\n\nτούτοις πρὸς ὑμᾶς ἐχρησάμην, ὦ ἄνδρες δικασταί, τοῖς\n\nλόγοις, ὅπως κἀκ τούτου μάθητέ μου τὴν ἐπιείκειαν\n\nκαὶ | ὡς οὐδαμοῦ ταῖς ὁρμαῖς ἠναντίωμαι τοῦ \n\nπατρός. ὃς γὰρ οὐδ’ ἐν τηλικούτοις βιωσόμενος φόβοις\n\nἐτόλμησα ῥῆξαι φωνήν, τί τῶν ἄλλων οὐκ ἐνήνοχα \n\nσιγῇ;",
        "11":"τούτου τοίνυν ἀκούων ἀναγινώσκοντος νό-\n\nμον κρίσεως ἀποστεροῦντα τοὺς παῖδας καὶ φάσκοντος\n\nοὐκ ἄλλως εὖ οἰκήσεσθαι τὴν πόλιν καὶ ὑμᾶς ἀνασχο-\n\nμένους ὁρῶν ἥκειν ἡγησάμην καὶ ἐμαυτῷ καιρὸν θεῖ-\n\nναι νόμον, ὂν τὸ πάλαι θεῖναι βουλόμενος, ὅπερ ἀρ- \n\nχόμενος ἔφην, οὐκ οἶδ’ ὅπως οὐκ ἐθάρρησα. καὶ σκο-\n\nπεῖτε, πρὸς Δῖός, εἰ μὴ καλὸς καὶ πρέπων τῇ πόλει\n\nκαὶ τοῖς ἄλλοις τοῖς περὶ τὸν γάμον ὁμολογῶν. \n\n 18. Τῷ καταλαβόντι φησὶ μοιχὸν ἐπὶ τῇ γυναικὶ\n\nκτείνειν εὐθὺς ἐξεῖναι τὸν ὑβρίζοντα. ἀλλ’ ὁ πατὴρ \n\nἀγανακτεῖ καὶ ἀντερῶν ἥκει. διὰ τί, πάτερ, οὐ μέτεστί\n\nμοι τοῦ νομοθετεῖν; ἄτιμος ἐν τῇ πόλει περιέρχομαι\n\nκαὶ δέομαι κύπτειν εἰς γῆν; ἐγὼ δὲ τῶν μεγίστων\n\nἐμαυτὸν ἀξιῶ καὶ νόμους γράφω.",
        "12":"εἰ μὲν οὖν ἄλλος\n\n \n\n \n\n \n\n \n\n \n\n\n\n \n\n\n\nμε τῆς παρρησίας ἐκβέβληκεν, οὐκ οἶδα, τοῖς δὲ τῆς\n\nπολιτείας νόμοις οὔπω τοῦτο πέπονθα. οὐκοῦν νομο-\n\nθετῶ μὲν ἐξόν μοι τοῦτο ποιεῖν, γράφω δὲ ὑπὲρ τῶν\n\nἐμαυτῷ προσηκόντων καὶ οὐκ ἄν με φαίη τις πρᾶγμα\n\n ἀλλότριον ἁρπάζειν, οἷον εἰ περὶ νεῶν ἢ ἱππέων ἢ\n\nὁπλιτῶν ἢ φόρων ἢ τείχους ἢ μετοίκων ἢ τελῶν νό-\n\nμους ἐτίθην, εἰκότως ἂν ἐδόκουν τὰ τῶν στρατηγῶν\n\nκαὶ ῥητόρων καὶ ὅλως τῶν πρεσβυτέρων ὡς ἐμαυτὸν\n\nἕλκειν. κατὰ δὲ τῶν μοιχῶν ἡμῖν πρέπει τοῖς νεωτέ-\n\n ροις γράφειν.",
        "13":"καὶ θαυμαστὸν οὐδέν. νέαις γάρ, ὦ\n\nπάτερ, συνοικοῦμεν. ἂν δὲ δὴ καὶ διαφερούσαις ἑτέρων\n\nτὴν ὄψιν, οἵαπερ ἡμῖν ἐστιν ἡ γυνή, καὶ γὰρ τοῦτο ὁ\n\n πατὴρ ἐσκέψατο, ὅπως τοὺς ὀφθαλμοὺς | εὐφραί-\n\nνοι τῷ συνοικοῦντι τὸ σῶμα τῆς γυναικός, ὁ δὴ τὴν\n\n τοιαύτην ἔχων πρᾶγμα εἰκὸς πέπονθε φυλακὴν ἅπασαν\n\nτῷ κάλλει περιτιθείς. οὕτως οὐκ ἐξὸν μόνον, ἀλλὰ καὶ\n\nπερὶ τῶν μάλιστά μοι προσηκόντων τίθημι νόμον. καὶ\n\nὅστις οἶδεν ἀκριβῶς τὰ ἡμέτερα, πολλοὺς δὲ οἶμαι,\n\nκαὶ τὴν σπουδὴν οὗτος ἐπαινεῖ τὴν ἐμήν. \n\n 21. Πρῶτον τοίνυν ὡς σαφὴς καὶ δικαίως ἔχων ὁ\n\nνόμος, ὁρᾶτε. μὴ κρινέτω, φησί, μοιχὸν ὁ λαβών,\n\n \n\n \n\n\n\n \n\n\n\nἀλλ’ αὐτὸς σφαττέτω. τί τοῦδε σαφέστερον; καὶ\n\nμὴν ἐν τῷ μοιχὸν εἰπεῖν πάντα ἀπλῶς περιλαμβάνει\n\nμοιχόν, κἂν νέος ᾖ κἂν μὴ νέος, κἂν ἄγνωστος κἂν\n\nγνώριμος, κἂν συνήθης κἂν μή, κἂν τῶν ἔξωθεν κἂν\n\nτῶν ἔνδοθεν, καὶ ὅλως οὐδὲν ὑπεξείλετο, οὐ γένος, οὐ \n\nτύχην, οὐχ ἡλικίαν. τί τοῦδε δικαιότερον;",
        "14":"ἀλλὰ\n\nμὴν ὡς συμφέρων ὁ νόμος, παντί που δῆλον. ἐγὼ γὰρ\n\nοἶδ’ ὅτι σώζουσι μὲν τὰς πόλεις αἱ στρατεῖαι, ποιεῖ\n\nδὲ τοὺς ἐξιόντας εὐψύχους τὸ μέγιστον τῶν ἄθλων,\n\nγνήσιοι παῖδες. ἂν δέ μοι τούτων τὰς γονὰς ὑπόπτους \n\nποιῇ τις, ὦ πάτερ, φαῦλον ποιεῖ ὁπλίτην τὸν ὑπὲρ τοι-\n\nούτων μαχόμενον. οὐκοῦν ὁ συνέχων τὴν σωφροσύνην\n\nνόμος οὗτος φρουρεῖ τὴν πόλιν. \n\n 23. Θαυμάζω δὲ καὶ τίνος ποτὲ εὐπορηκὼς ὁ πατὴρ\n\nλόγου κωλύσων ἥκει τὸν νόμον. τὸ μὲν γὰρ ἰσχυρὸν \n\nἐκεῖνο τὸ μηδένα δεῖν ἄκριτον ἐν δημοκρατίᾳ θνήσκειν\n\nἀπολώλεκε. πῶς; οὐδεὶς τῶν παλαιῶν νόμων πατέρα\n\nπεποίηκε κύριον τῆς τῶν παίδων ψυχῆς, ἀλλὰ τύπτειν\n\nμὲν καὶ τραπέζης ἀπελαύνειν καὶ μὴ διαλέγεσθαι καὶ\n\nῥήμασι χαλεποῖς ἀνιᾶν καὶ τὰ τοιαῦτα δέδοται τῷ πατρὶ \n\nκαὶ οὐδὲν ἐπὶ ταῦτα δεῖ δικαστῶν οὐδὲ ψήφων, ὰπο-\n\nκτεῖναι δὲ καὶ διαχρήσασθαι καὶ κατακόψαι νέον μὴ δεξά-\n\nμένον | αἰτίαν ἐν μέσῳ, μὴ τυχόντα δικαστῶν, μὴ \n\n \n\n \n\n\n\n \n\n\n\nμεταλαβόντα λόγου δεινὸν ἐδόκει καὶ ἀσεβὲς καὶ πόρ-\n\nρω δημοκρατίας. καὶ τί λέγω σφαγήν; οὐδ’ ἀποκήρυξιν\n\nἄκριτος ὁ παῖς ἐκ τῶν παλαιῶν ὑποστήσεται νόμων. ὁ\n\nδ’ οὐδὲ τῆς οὐσίας τῆς τοῦ πατρὸς ἄνευ κρίσεως στε-\n\n ῥηθεὶς ἂν ἀποθανεῖται τὴν αἰτίαν ἀγνοῶν τοῦ θανά-\n\nτου;",
        "15":"τί δὲ καὶ φεύγει δικαστήριον ὁ πατήρ;\n\nεἴποι τις ἄν. τὸ γὰρ ἔγκλημα τοῦ δώσοντος δήπουθεν,\n\nοὐ τοῦ ληψομένου τὴν δίκην. λέγε, φησί, τὴν αἰτίαν,\n\nἔλεγξον, ὅρα διδόντα δίκην. ἀλλ’ οὐδὲν λέγεις\n\n τηλικοῦτον. παῦσαι θυμούμενος. ὀργῇ δὲ ζεούσῃ πατέ-\n\nρων οὐκ ἐξέδωκαν οἱ νόμοι τὴν νεότητα τῆς πόλεως\n\nεἰδότες ὅτι κρατεῖ πολλάκις ὀργὴ λογισμῶν.",
        "16":"ἀλλ’\n\nαἰσχρὸν διηγεῖσθαι παίδων ἁμαρτήματα πατρά-\n\nσι. σφαγὴ δὲ καλοῦ τινος γίνεται τεκμήριον; καὶ\n\n ἐν μὲν τῷ δικαστηρίῳ τοῦτο δόξας ἀδικεῖν ὅπερ ἡδί-\n\nκηκε μόνον ὁ παῖς ἀποθανεῖται, κρίσεως δὲ μὴ γεγενη-\n\nμένης οὐδὲν ὅ τι οὐκ ἠδικηκέναι δόξει. τοῖς γὰρ τὴν\n\nοὖσαν οὐκ εἰδόσιν αἰτίαν πᾶν εἰκάζειν ἀνάγκη. καὶ\n\n \n\n\n\n \n\n\n\nοὕτως ἀθλιώτερος πατὴρ ὁ κτείνας τοῦ κρίναντος.\n\n",
        "17":"διὰ μὲν δὴ ταῦτα οἱ παλαιοὶ νόμοι κρίσιν ἐποί-\n\nησαν καὶ οὐκ ἀπεστέρησαν ἀστοὺς ὧν τοῖς οἰκέταις\n\nμετέδωκαν, οὐδένα γοῦν οἰκέτην, ὦ πάτερ, ἄκριτον\n\nἀποκτενεῖς, ἀλλ’ ὅμως ἐκεῖνα τὰ ἀρχαῖα καὶ μακρῷ \n\nβεβαιωθέντα χρόνῳ πάντα ὕθλον ἀπέφηνας καὶ πε-\n\nποίηκας τῶν παίδων τοὺς πατέρας σφαγέας. οὐδεὶς\n\nἐναντιοῦταί σου τῷ νόμῳ. κρατείτω μετὰ τῶν ἄλλων\n\nτῶν φονικῶν ἢ, εἰ βούλει γε, καὶ πρὸ ἐκείνων ἐπαι-\n\nνείσθω. τοῦτ’ αὐτὸ μέντοι πεποίηκεν ὁδὸν τῷ κατὰ \n\nτῶν μοιχῶν νόμῳ. καὶ τοσούτῳ ῥᾷον ἐμοὶ τοῦτον ἢ\n\nσοὶ θεῖναι τὸν πρότερον ἐκεῖνον, ὅσῳ πρὸς παράδειγμα\n\n| μὲν ἐγὼ βλέπων γράφω, σὺ δὲ καινότατα πάν- \n\nτῶν ἠξίους. παίδων οὖν ἀκρίτων ἀποθανουμένων μοι-\n\nχῷ τὸ ἴσον οὐκ ἐπικείσεται; \n\n 27. Τί γὰρ κωλύει, φησί, τὸν εἰλημμένον κρί-\n\nνειν; ἐγώ σοι πρὸς τοῦτο ἀποκρινοῦμαι, πάτερ. πρῶ-\n\nτον μὲν βαρὺ τῷ πάσχοντι τοσοῦτον κακὸν ὁρῶντι\n\n \n\n \n\n \n\n \n\n\n\n \n\n\n\nἀνέχεσθαι καὶ κατέχειν δεξιὰν ὑπὸ τῆς ἐν ὀφθαλμοῖς\n\nὕβρεως ἐπειγομένην πρὸς φόνον. ἔπειτα πολλάκις ἔργα\n\nλόγων ἐν δικαστηρίοις ἡττήθη καὶ ὁ μὲν μοιχὸς ἔδοξε\n\nσωφρονεῖν, ὁ δὲ ἠδικημένος συκοφαντεῖν. πολλὰ γάρ\n\n ἐστι τὰ τοῖς κρινομένοις βοηθοῦντα πολλάκις, ἐμπει-\n\nῥία πραγμάτων, δόξα τοῦ φεύγοντος, πλῆθος συνηγό-\n\nρων. ἤδη δέ τινα καὶ πολιὰ καὶ χρόνος ἐρρύσατο, καὶ\n\nὃν ἰδὼν οὐκ ἂν εἴποις τὰ τοιαῦτα ἁμαρτάνειν, οὗτος\n\nμοιχεύει καὶ ταύτην ἣν οὐκ ἂν ὑπολάβοις.",
        "18":"πολλὰ\n\n γὰρ τῶν ἀδικημάτων ἀκοῦσαι μέν ἐστιν ἀπίθανα,\n\nπράττεται δέ. καὶ εἰ μὲν καὶ νῦν γίνεταί τι τοιοῦτον,\n\nἔξεστι ζητεῖν. αἱ γοῦν τραγῳδίαι γέμουσι παραδόξων\n\nκακῶν. ἃ οὐ χρὴ νομίζειν ἐπ’ ἐκείνων ἑστάναι τῶν\n\nχρόνων. τῆς γὰρ αὐτῆς οὔσης φύσεως εἰκός τοι καὶ τὰ\n\n αὐτὰ τολμᾶσθαι.",
        "19":"δικαστηρίου δεῖ τῷ μοιχῷ; τί οὖν,\n\nἂν νεώτερος ὁ γραφόμενος ᾖ; τί δ’, ἂν ἐν πατρὸς ὁ\n\nμεμοιχευκὼς ἡλικίᾳ; οὐκ οἴει τοὺς μὲν ἐπιτιμήσειν,\n\nτοὺς δὲ ἀπιστήσειν, τοὺς δὲ ἀφεῖναι κελεύσειν; τί δ’,\n\nἂν οἱ μέλλοντες μαρτυρεῖν τὸν μοιχὸν ποιῶνται πρὸ\n\n τοῦ παθόντος κακῶς; οὐκ ἀνάγκη τῇ περὶ τὴν γυναῖκα\n\nεῖ εἶ\n\n \n\n\n\n \n\n\n\nσυμφορᾷ καὶ ζημίαν προσεῖναι συκοφαντίας; ἔασον δή\n\nμε, πρὸς Δῖός, ὦ πάτερ, θεῖναι τὸν νόμον καὶ παῦσαι\n\nλυπῶν, ὡς νῦν | μέν με ἀνιᾷς, κυρωθέντος δὲ \n\nοὐκέτι.",
        "20":"ἀλλὰ μέμφῃ γράφοντα; σὺ τούτων αἴτιός\n\nμοι γεγένησαι διὰ τῆς γυναικός. εἰ γὰρ μὴ ταύτην \n\nπρός με ἐθαύμασας μηδὲ τὴν ὥραν ἐπῄνεσας μηδὲ γα-\n\nμεῖν ἠνάγκασας, ἀφείμην ἂν τῶν νυνὶ τούτων φρον-\n\nτίδων καὶ φόβων. νῦν δὲ γάμος καὶ δέος νομοθέτην\n\nμε πεποίηκεν. ἢ πόθεν οἴει τὰς πολλὰς ταυτασὶ τολ-\n\nμᾶσθαι μοιχείας; οὐκ ἀπὸ τοῦ τοῖς μοιχοῖς ἐκ τῶν \n\nκρίσεων διαδύσεις ὑπάρχειν; δεῖ δή ποτε τοῦτο τὸ\n\nκακὸν ὡς ἐλάχιστον γενέσθαι, δεῖ τοῦδε τοῦ νόμου\n\nβοηθήσοντος μὲν τοῖς γεγαμηκόσιν, ἐπισχήσοντος δὲ\n\nτὴν ἀφόρητον ταύτην ὕβριν. \n\n 31. Κερδανοῦμεν δέ τι καὶ ἕτερον, ὦ ἄνδρες δι- \n\nκασταί, μέγιστον οἱ τὴν πόλιν οἰκοῦντες. ἢν γὰρ ἀκρι-\n\nβεστέρα γένηται περὶ τὰς γυναῖκας ἡ πρόνοια, καὶ\n\nτοῖς ἡδέως κακῶς λέγουσι τουτοισὶ κλείσομεν τὰ στό-\n\nματα. ὧς νῦν γε ἐμπιπλᾶσι τὴν ἀγορὰν τοιούτων λό-\n\nγῶν· ὁ δεῖνα τὴν τοῦ δεῖνος. κἂν ἀπιστῇ τις, ὅρκος \n\nεὐθέως. ὁ δὲ ἀκούσας ἀντὶ τοῦ τὸν εἰπόντα ἐπισχεῖν\n\n \n\n \n\n\n\n \n\n\n\nἑτέρῳ γίνεται διδάσκαλος καὶ προιὸν εἰς φήμην τὸ\n\nπρᾶγμα καθίσταται.",
        "21":"εἶθ’ οἶ ποιηταὶ μείζω τούτων\n\nκαταβλάπτουσιν ἡμᾶς θεὸν τὴν φήμην πεποιηκότες καὶ\n\nμαρτυροῦντες τοῖς κακῶς ἀγορεύουσιν. οὓς παύσομεν,\n\n ὦ πάτερ, διὰ τοῦ νόμου. οὐ γὰρ ἔτι πιστὰ δόξουσι\n\nλέγειν ἐφεστηκότων τοῖς μοιχοῖς τῶν ὑβριζομένων με-\n\nτὰ τοῦ ξίφους. βοηθείτω τοίνυν ὁ νόμος τῇ πόλει\n\nπάντως καὶ ἡμεῖς αὐτοῦ τὸ μέρος ἀπολαυσόμεθα. \n\n 33. Ἀλλὰ πολλοί, φησι, τοὺς ἐχθροὺς δι’ ἀπά-\n\n της ὡς αὑτοὺς εἰσαγαγόντες ἀποκτενοῦσιν ὡς\n\nμοιχοὺς ψευσάμενοι. καὶ τίς οὕτως ἀνόητος ἢ κα-\n\nκοδαίμων, ὦ πάτερ, ὥσθ’ ἧς λαμβάνει μείζω δοῦναι\n\nδίκην ἂν ἐθελῆσαι; ἢ νομίζεις ἴσην εἶναι ζημίαν ἀπο-\n\n θανεῖν | καὶ περὶ τὴν γυναῖκα ὑβρίσθαι; οὐκ\n\n οἶσθ’ ὅτι τῷ μὲν μετὰ τὴν πληγὴν οὐδενὸς αἴσθησις,\n\nτὸν δ’ ἐν αἰσχύνῃ ζῆν ἀνάγκη;",
        "22":"τί φής; ἀποθανεῖ-\n\nταί τις ὧς μοιχὸς σωφρονῶν; καὶ πῶς ὁ κτείνας βιώ-\n\nσεται τοιαῦτα πεπονθέναι δοκῶν; ἐμοὶ γάρ, ὦ πάτερ,\n\n \n\n \n\n \n\n\n\n \n\n\n\nτοῦτ᾿ εἷναι δοκεῖ πάντων ἀφορητότατον. σὺ δ’ οὐχ\n\nοὕτω φρονεῖς. οὐδὲν τοσοῦτον. οὐ δήμευσις τῶν ὄν-\n\nτων, οὐ πήρωσις σώματος, οὐ θάνατοι τέκνων, οὐ\n\nφυγὴ καὶ πλάνη κατὰ τὴν ξένην, οὐ δήμιος, οὐ κώ-\n\nνειον, οὐ τὸ ἄταφον ἐρρῖφθαι. διὰ τοῦτο μάλιστα τὰς \n\nτυραννίδας μισῶ, ὅτι μεγίστην τέρψιν ἡγοῦνται τὰς τοι-\n\nαύτας ὕβρεις. τοῦτο καὶ πραττόμενον καὶ δοκοῦν ἐσχάτην\n\nσυμφορὰν <ἡγοῦμαι καὶ ἀποθανεῖν> δεξαίμην\n\nἢ μοιχείας δόξαν οὐκ οὔσης κατασκεδάσαι τῆς οἰκίας. \n\n 35. θάρρει δὴ περὶ τῶν σωφρονούντων, ὦ πάτερ. τῶν \n\nδὲ οὐχ οὕτως ἐχόντων μὴ πάνυ κηδώμεθα μηδὲ πλάτ-\n\nτωμεν φόβους, ἔνα μή τινα ἀναγκάσωμεν εἰπεῖν· σὺ\n\nδὲ τὸν μὲν οὐ μοιχὸν δι’ ἔχθραν ἀποθανεῖσθαι\n\nνομίζεις, παῖδα δὲ βέλτιστον ὡς πονηρὸν οὐκ\n\nἀποθανεῖσθαι νομίζεις κακίᾳ πατρός; τί δ’, ἂν \n\nλελυπηκὼς ὁ πατὴρ ᾖ τὸν παῖδα καὶ δι’ αὐτό γε τοῦ-\n\nτο μισῇ τὸν υἱόν, ὅτι οἶδεν ἠδικημένον; δώσομεν αὐ-\n\n \n\n \n\n \n\n\n\n \n\n\n\nτῷ τὴν ἐξουσίαν τοῦ φόνου;",
        "23":"οὐχ ὁρᾶτε καὶ νῦν\n\n τινας πρὸς τοὺς αὐτῶν χαλεπούς; τίνας | δὴ τῆς\n\nἀδείας δοθείσης νομίζομεν ἔσεσθαι; μὴ γὰρ ἱκανὸν\n\nοἴεσθε, ὦ ἄνδρες δικασταί, δεσμὸν εἶναι τὴν φύσιν,\n\n ἀλλὰ κρατεῖ μὲν ὡς τὰ πολλά, ὅταν δὲ τὰ νοσήματα\n\nτῆς ψυχῆς ἐρρωμενέστερα γένηται, διακόπτεται καὶ ὁ\n\nπατὴρ ἄλλο τι φαίνεται τοῦ τῆς ψυχῆς ἀναγκάζοντος\n\nπάθους.",
        "24":"εἰ δὲ σοὶ βούλει πεπηγέναι τὸν νόμον ὅν\n\nτέθεικας, εἶκε καὶ τῷδε. ὡς φιλονεικῶν γε κἀκεῖνον\n\n κινεῖς. κατέγνωκας γὰρ τῆς γυναικός τινα ἀκρασίαν;\n\nσὺ δέ, 0) πάτερ, κατέγνωκάς τινα τοῦ παιδὸς μοχθη-\n\nρίαν; ἀλλ’ ὅμως τὸ μέλλον ὑφορώμενος νομοθετεῖς.\n\nἀνεπίφθονον δὴ κἀμὲ τὸ μέλλον ἀξιῶσαι μείζονός τε\n\nκαὶ ἀπονωτέρας φροντίδος, ἐπεὶ νῦν γε ἡ γυνὴ μάλα\n\n ἐπίπονον τοῖς φυλάττουσιν ἔχει. τιμᾷ γὰρ αὕτη νῦν\n\nμὲν ἐμέ, νῦν δὲ τοῦτον. οὐ γὰρ ὁμοῦ τὰς ἐξόδους, ὦ\n\nἄνδρες δικασταί, ποιούμεθα. ἀλλὰ σοφόν τι τοῦτο πρὸς\n\nτὴν γυναῖκα εὕρηκεν ὁ πατήρ. ἀγοράζει μὲν αὐτὸς\n\nοἴκοι μένοντος ἐμοῦ, διατρίβει δὲ οἴκοι περιπατοῦντος\n\n \n\n\n\n \n\n\n\nἐπ’ ἀγορᾶς ἐμοῦ, ὥστ’ ἢ ἐμοὶ σύνεστι τὸ γύναιον ἢ\n\nτούτῳ, κἂν ὁ γεγαμηκὼς ἀπῇ, τὸν κηδεστὴν ἀντὶ τοῦ\n\nγεγαμηκότος ἔχει φύλακα.",
        "25":"ἀλλὰ καὶ κατ’ αὐτὸ τοῦ-\n\nτο μέντοι προσήκει τόνδε κυρωθῆναι τὸν νόμον, ἴνα\n\nπαύσηταί ποτε τῇ γυναικὶ παρακαθήμενος ὁ πατὴρ καὶ \n\nμεριμνῶν καὶ πονῶν καὶ τῶν κοινῶν ἀμελῶν. εὐθὺς\n\nγὰρ αὐτὸν ἀποστήσει τῆς γυναικὸς οὗτος ὁ νόμος ἱκα-\n\nνὸς φύλαξ σωφροσύνης καθιστάμενος.\n\n",
        "26":"Ὡς ἔδει γε, ὦ ἄνδρες δικασταί, ζῆν ἡμῖν ἔτι\n\nτὴν μητέρα, καὶ οὐδὲν ἂν τῶν νῦν τούτων ἐπράττετο. \n\nτί γὰρ ἂν ἔδει μοι νόμου τῶν ἐκείνης ὀφθαλμῶν εἰς\n\nφρουρὰν ἀποχρώντων; νῦν δέ, ἐπειδὴ τέθνηκεν, εἰς\n\nτοῦτο ἥκω καὶ νομοθετῶ καὶ λύω τῷ τε πατρὶ καὶ\n\nἐμαυτῷ τὰ παρόντα πράγματα.",
        "27":"ἴθι δή, ὦ πάτερ,\n\n| ἀπαλλαγεὶς τῶν ἔνδον, δὸς σαυτὸν ὅλον τοῖς \n\nκοινοῖς καὶ τὴν γυναῖκα τῷ νόμῳ. συνεχῆ ποιοῦ τὴν \n\nπολιτείαν καὶ νόμισον ἄλλος γεγονέναι τήμερον. προσ-\n\nἐρχου τῷ δήμῳ, λέγε γνώμας ἐν τῇ βουλῇ, πρέσβευε,\n\nστρατήγει, ποίησαί τινα καλὴν ἀποδημίαν. μέλει μέν\n\nσοι τῆς ἐμῆς γυναικός, οἶδα καὶ οἵδε πάντες τοῦτο \n\nἴσασι καλῶς ὧς πολὺ τῶν ἄλλων κηδεστῶν ἐν τοῖς\n\n \n\n \n\n \n\n\n\n \n\n\n\nπρὸς ἐκείνην διήνεγκας, ἀλλ’ ἱκανὴν ἐκεῖθεν δόξαν\n\nἐσχηκὼς κτῆσαι τὴν ἀπὸ τῶν μειζόνων, ἄλλως θ’ ὅτε\n\nκαὶ παῖδα παρέσχου τῇ πόλει νόμους δυνάμενον γρά-\n\nφειν.",
        "28":"ἐγώ σοι συλλήψομαι τῶν πολιτευμάτων οὐδὲ\n\n μικρὸν χωριζόμενος, συνεξιὼν οἴκοθεν, συνεισιὼν οἴ-\n\nκαδε, μονονοὺ συμπεφυκώς, δουλεύων ταύτην τὴν\n\nἡδίστην δουλείαν, ἂν ἄρα ἀναμάρτητος εἶναί σοι δόξω\n\nκαὶ μὴ πρῶτος πατέρων κατ’ ἐμοῦ χρήσῃ τῷ νόμῳ. \n\n 42. καὶ δῆτα ἀναστὰς λέγε τούτων ἐναντίον, τί ποιῶν\n\n καὶ τί μὴ ποιῶν ἐγὼ διαφεύξομαί σου τὴν δεξιάν; κἂν\n\nμὴ πείθωμαι πᾶν ὅσον καλόν, ἀπόκτεινον. οὐ δεῖ με-\n\nμνῆσθαί με χωρίων; οὐ μεμνήσομαι. οὐ δεῖ προσ-\n\nάπτεσθαι χρημάτων; οὐ προσάψομαι. οὐ δεῖ προστάττειν\n\nοἰκέταις; οὐκ ἐπιτάξω. λῄδιον δεῖ φοροῦντα ἀνέχεσθαι;\n\n ἀνέξομαι. λιμώττοντα φέρειν; οἴσω. σιγᾶν; οὐ φθέγξο-\n\nμαι. χαμαὶ καθεύδειν; τοῦτο ποιήσω. πάντα σοι χαρι-\n\nοῦμαι ταῦτα. καὶ οὐκ ὄψει με περὶ ταῦτα θρασύν. μοι-\n\nχοὺς δὲ ἐξέστω μοι μισεῖν καὶ νόμους κατ’ αὐτῶν\n\nγράφειν.",
        "29":"φήσει δέ με καὶ τἄλλα ὁ πατὴρ φαιδρό-\n\n τερον γεγονέναι καὶ οὐκ ἀηδῆ συγγενέσθαι. νῦν μὲν\n\n \n\n \n\n \n\n\n\n \n\n\n\nγὰρ | ἐπιτιμᾷ πολλάκις· τί σκυθρωπάζεις, ὦ \n\nτέκνον; τί τοῖς πενθοῦσιν ἔοικας; ἐγὼ δὲ τότε\n\nμὲν ἔλεγον οὐδέν, νῦν δὲ φράσω· τὸν νόμον τοῦτον,\n\nὦ πάτερ, κατὰ τῶν μοιχῶν θεῖναι μὲν βουλόμενος,\n\nἀεὶ δὲ μέλλων ἐβαρυνόμην καὶ ὥσπερ ὠδίνων ἤλγουν \n\nτὴν καρδίαν· εἰ δὲ κυρωθείη τήμερον καὶ συγχωρήσαις\n\nκαὶ τοῦτο ὑπομείναις, ὄψει μειδιῶντα τὸν κατηφῆ, ὄψει\n\nβλέποντα ἐλεύθερον τὸν κατεπτηχότα.",
        "30":"ἐποίει δέ με\n\nλογισμός τις τοιοῦτον, ὡς μὲν ἂν σὺ φαίης, εὐήθης,\n\nἐποίει δ’ οὖν. ᾤμην ἐνδεέστερον τὸν παλαιὸν νόμον \n\nὀργίζεσθαι τοῖς μοιχοῖς, ὡς καὶ τοὺς πολλοὺς ἐπ’ ἀλ-\n\nλοτρίους παρακαλεῖσθαι γάμους, τοὺς μὲν δοῦναι δυ-\n\nναμένους, τοὺς δὲ πιστευομένους. μετὰ δὴ τοῦτον τὸν\n\nνόμον οὐκέτ’ ὄψει με τὸν ἔμπροσθεν, ἀλλ’ οἶον εἰκὸς\n\nτὸν ὑπὲρ γυναικὸς ἱκανῶς τεθαρρηκότα. \n\n 45. Σὺ μὲν κήρυττε, πάτερ, τοῖς περιεστηκόσι του-\n\nτοισὶ νέοις ὅτι, ὦ παῖδες, φυλάττεσθε τὰς τῶν\n\nπατέρων ὀργάς, ἐγὼ δὲ ἀντικηρύξω καὶ αὐτὸς καὶ\n\nπρεσβυτέρῳ καὶ νέῳ καὶ ξένῳ καὶ πολίτῃ καὶ παιδὶ\n\nκαὶ πατρί· σωφρόνει καὶ φρίττε τὴν τοῦ γεγα- \n\nμηκότος δεξιὰν ὡς τῆς αὐτῆς εὐνῆς δεξομένης\n\n \n\n\n\n \n\n\n\nκαὶ τὴν ὕβριν καὶ τὴν σφαγήν. ἐγὼ δὲ πρῶτος\n\nσιδηροφορῶν βιώσομαι κἂν ὁντιναοῦν λάβω, τῷ σιδή-\n\nρῳ χρήσομαι καὶ οὐδὲν ἔσται μοι παίδων αἰδεσιμώτε-\n\nρον, ἀλλ’ ἀκονησάμενος τὸ ξίφος ἔχων ἀναπαύσομαι\n\n καὶ φανέντ’ ὃς ποθὲν μοιχοῦ τοῦ πατρὸς δεήσομαι\n\nβοηθεῖν. \n\n \n\n"
    },
    "work":"declamationes 39",
    "original-urn":"urn:cts:greekLit:tlg2200.tlg00539.opp-grc1",
    "edition":"Libanius, Declamationes 39"
}